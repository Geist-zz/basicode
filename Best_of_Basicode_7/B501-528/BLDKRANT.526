526, maa 28 sep '92

MIR: TIJD VOOR HET 'ECHTE' WERK

Na het installeren van de
standregelings motor (VDU) in de
Soforamast konden de kosmonauten zich
weer met het 'echte' werk bezig gaan
houden. Solovyov en Avdeyev deden
geofysische waarnemingen en
produceerden materialen in de Kristall
module. Zo werden er foto's en
spectrografische opnamen gemaakt van
het aardoppervlak van een aantal
GOS-republieken. Het was met name te
doen om informatie over de ecologische
toestand van landbouw gebieden en
waterreservoirs. Met de Krater-V oven
in de Kristall werd op 23 sept.
doorgegaan met het door de Franse
kosmonaut begonnen experiment
'supergeleiding', t.w. het in een
periode van 130 dagen kristalliseren
onder hoge kritische temperaturen van
keramische materialen gemaakt van
yttrium, barium, koper en zuurstof.

Over het al dan niet goed functioneren
van de standregelings motor lieten de
kosmonauten niet veel los. Een
woordvoerder van TsUP verklaarde dat
deze naar wens functioneert.

ARIADNE

Dit is een Russisch-Ukrains
samenwerkings verband op commerciele
basis, bestaande uit raket- en
ruimtevaart- deskundigen uit beide
staten. Als eerste doel heeft men het
lanceren van laaglopende satellieten
voor communicatie en het verzenden van
gegevens.

Ariadne is in feite het eerste
nationale ruimtevaart programma van de
Ukraine. Het gaat uit van nieuwe
principes: niet alleen het
vereenvoudigen van satelliet
communicatie, maar dit ook goedkoper
maken. Het systeem zou geen erg zware
raketten nodig hebben en ook niet
afhankelijk behoeven te zijn van een
uitgebreid net van grote volgstations.
De communicatie via laaglopende
satellieten zou ook de kwaliteit van de
verbindingen moeten verbeteren. De Duma
(parlement) en de regering van Ukraine
hebben beloofd dat zij de plannen
zullen ondersteunen.
Chris van den Berg, NL-9165/A-UK3202

STIKSTOF OP PLUTO

Astronomen van de universiteit van
Hawaii hebben stikstof op Pluto
gevonden. Dit is de derde stof die men
in de afgelopen 16 jaar op deze verre
planeet heeft ontdekt. Al eerder waren
methaan en koolmonoxyde gevonden. De
stoffen verraden zich via zwakke
spectraallijnen in het door Pluto
teruggekaatste zonlicht. Een heel klein
deel van dit zonlicht wordt door het
oppervlak geabsorbeerd, waardoor er wat
ijs verdampt en er in het spectrum op
bepaalde golflengten spectraallijnen
ontstaan.

ATMOSFEER

Pluto is de kleinste en buitenste
planeet van ons zonnestelsel. Met zijn
diameter van 2300 km is hij kleiner dan
de Maan. Hij staat zover van de Zon dat
het aan het oppervlak 220 graden
vriest. In 1988 schoof Pluto precies
voor een zwakke ster langs en kon men
uit het geleidelijk verdwijnen en weer
verschijnen van die ster afleiden dat
Pluto een atmosfeer heeft. De
'luchtdruk' aan het oppervlak is echter
zeer gering: een honderdduizendste van
die op Aarde.

VERDAMPING

De atmosfeer van Pluto bestaat uit
stoffen die ondanks de lage temperatuur
uit het ijsoppervlak verdampen. Als
gevolg van de zeer elliptische baan van
Pluto wordt die atmosfeer in de loop
van 1 Pluto-jaar (248 aardse jaren)
periodiek dichter en dunner. In de
jaren '80 en '90 staat Pluto het
dichtst bij de Zon (zelfs dichter dan
de op 1 na verste planeet Neptunus) en
verdampt er meer van het oppervlak dan
bij grotere afstand tot de Zon. Pluto
gedraagt zich in dit opzicht enigszins
als een komeet.

DAMPSPANNING

Aanvankelijk dacht men dat de atmosfeer
van Pluto grotendeels uit methaan zou
bestaan, maar de astronomen denken nu
dat stikstof overheerst. Stikstof heeft
een veel hogere dampspanning dan
methaan en deze dampspanning bepaalt in
welke mate een stof uit zijn
ijstoestand in gas kan overgaan. De
dampspanning van koolmonoxyde ligt
tussen die van stikstof en methaan in,
zodat men nu ook veronderstelt dat
koolmonoxyde na stikstof het meest in
de atmosfeer van Pluto voorkomt.

VRIESKIST

De ontdekking van de absorptielijn van
stikstof is belangrijk omdat op Pluto
nu dezelfde stoffen blijken voor te
komen als in de gas- en stofwolken
tussen de sterren. Dit maakt het weer
aannemelijker dat de samenstelling van
Pluto een goede afspiegeling vormt van
de oerwolk waaruit het zonnestelsel is
ontstaan. Bij de andere planeten is die
'oermix' door (foto) chemische
processen veranderd, maar Pluto is
blijkbaar een goede vrieskist geweest.

VERWANT MET TRITON?

Overigens bestaat ook de atmosfeer van
Triton, de grote maan van Neptunus,
voor het grootste deel uit stikstof.
Deze maan heeft ook ongeveer dezelfde
diameter, massa en dichtheid als Pluto.
Dit wijst er sterk op dat Pluto
(inclusief zijn maan Charon) en Triton
verwante objecten zijn en wellicht ook
op een gelijksoortige manier zijn
ontstaan. Hoe, dat is nog een raadsel.
(George Beekman - NRC Handelsblad)

REGEN VALLENDE STERREN

In de nacht van woensdag 21 op
donderdag 22 oktober zullen met enige
regelmaat vallende sterren hun sporen
langs de hemel trekken. Onder gunstige
weers omstandigheden zullen dan tien
tot twintig van deze meteoren per uur
te zien zijn, aldus de Utrechtse
sterrenwacht 'De Koepel'. De snelle
lichtsporen ontstaan doordat ingevangen
stof- en gruisdeeltjes die zich in een
baan om de zon bewegen, tijdens hun
tocht door de dampkring van de aarde
heet worden en gaan gloeien. Ieder jaar
kruist de aarde op bepaalde momenten
het pad van wolken van de kleine stof-
en gruisdeeltjes. De meteoren die in
oktober te zien zijn heten Orioniden,
omdat ze uit het sterren- beeld Orion
lijken te komen. (Bron: ANP)

OP ZOEK NAAR ANDERE DENKENDE WEZENS

De wereld gaat begin oktober zoeken
naar levenstekens van andere denkende
wezens in het melkweg stelsel waarin de
Aarde zich bevindt. Australie doet dit
samen met de Verenigde Staten en
verwacht daartoe op 12 oktober een
contract te sluiten met het Amerikaanse
ruimtevaart bureau NASA.

Het project van 10 jaar, dat op die dag
ook meteen begint, valt in 2 delen
uiteen. Ten eerste zullen rond 1000 van
de naar schatting 3 miljard sterren in
ons stelsel worden gecontroleerd op
radiosignalen met een continue golf in
de korte band, omdat deze signalen naar
alle waarschijnlijkheid alleen worden
geproduceerd door een intelligente vorm
van leven. Volgens een expert zouden
sterren kunnen worden ontdekt die zich
in dezelfde ontwikkelings fase als de
Aarde bevinden. Daarnaast zal de hele
hemel worden 'gefotografeerd per
radio'.

De Australische radiotelescoop in
Parkes, 400 km ten westen van Sydney,
is door NASA gekozen, omdat daar de
zuiverste ontvangst mogelijk is,
vrijwel zonder storing van radio- of
tv-signalen van de Aarde zelf.
Australie is in het project ook het
enige station op het zuidelijke
halfrond en maakt het daardoor mogelijk
sterren en delen van de hemel te
bekijken die in het noorden niet kunnen
worden waargenomen. (Bron: Reuter)

Meer informatie over het SETI project
(Search for Extra Terrestrial
Intelligence) vindt u in de
Beeldkranten 397 en 481, uitgezonden op
resp. 25 maart 1991 en 9 maart 1992.

WETENSCHAP & TECHNIEKWEEK

Dit jaar wordt voor de 7e keer de
Wetenschap & TechniekWeek (voorheen: de
Nationale Wetenschapsweek)
georganiseerd. Van zondag 11 t/m
zaterdag 17 oktober krijgen jong en oud
de kans om op meer dan 100 lokaties
verspreid over heel Nederland kennis te
maken met het werk van wetenschappers
en technici, en vooral om zelf met
wetenschap en techniek aan de slag te
gaan, zodat iedereen kan zien hoe leuk
wetenschap en techiek kan zijn.

'OMGEKEERDE WERELD'

Universiteiten, musea, sterrenwachten,
onderzoeks instituten en laboratoria
organiseren ook dit jaar weer speciale
rondleidingen, demonstraties,
experimenten, workshops en lezingen.
Het centrale thema van de Wetenchap &
TechniekWeek 1992 luidt: 'omgekeerde
wereld'. Immers, wetenschappers zetten
met hun tegendraadse ideeen de wereld
menigmaal, soms zelfs letterlijk, op
z'n kop. Dit centrale thema biedt een
vruchtbaar uitgangspunt, en heeft dan
ook geleid tot de meest uiteenlopende
invullingen, zoals: onderwater
archeologie, carnaval, jetlags,
buitenaards leven en drogredenen.
Bezoekers worden vaak zelf aan het werk
gezet met simulatie- en
computerspellen, natuurkunde- proeven
en het zelf maken van instrumenten.

WETENSCHAPSDAG OP 11 OKTOBER

De Wetenschap & TechniekWeek 1992 gaat
op zondag 11 oktober feestelijk van
start met de landelijke Wetenschapsdag.
Op deze dag presenteren zich meer dan
100 musea, sterrenwachten,
universiteiten en bedrijfs laboratoria
aan iedereen die ook maar een beetje
nieuwsgierig is naar de wereld van
wetenschap en techniek. De deelnemende
instellingen zijn geopend van 12 tot 17
uur. De sterrenwachten zijn bovendien
ook 's avonds geopend van 19.30 tot
23.00 uur.

PROGRAMMAKRANT

Het volledige programma van de
Wetenschapsdag vindt u in de speciale
programmakrant, die gratis verkrijgbaar
is bij o.a. VVV-kantoren en openbare
bibliotheken. Ook in de Volkskrant van
zaterdag 10 oktober staat dit programma
volledig afgedrukt. Zowel in de
programma- krant als in de Volkskrant
bevinden zich gratis toegangs bonnen
tot de instellingen die aan de
Wetenschapsdag deelnemen.

Meer informatie is verkrijgbaar bij:
Stichting Wetenschap & TechniekWeek,
Michiel van der Kaaij, tel. 030-340028.

EFFICIENCY BEURS ANDERS VAN OPZET

De 20e editie van de Efficiency Beurs,
die dit jaar wordt gehouden van 1 t/m 9
oktober in de Amsterdamse RAI, is
compacter van opzet en geeft de
bezoeker meer informatie dan in
voorgaande jaren. Nieuw zijn de
seminars en de infoshows voor midden-
en kleinbedrijf over onder meer
telefoon management, archivering en
poststromen. In aparte paviljoens wordt
zoveel mogelijk informatie over een
bepaald onderwerp bijeen gebracht,
bijv. over Documentaire Informatie
Systemen (DIS). Verder worden in een
aparte hal diverse applicaties getoond
onder het besturings systeem Windows.
Om de bezoekers beter te bedienen is de
beurs dit jaar op zaterdag, maandag en
dinsdag ook 's avonds geopend. Vanaf
1993 zal de beurs weer om de twee jaar
worden gehouden.

