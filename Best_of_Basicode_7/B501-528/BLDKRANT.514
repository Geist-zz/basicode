514, maa 24 aug '92

HET BEGIN VAN HET EINDE?

Dit is de eerste Beeldkrant na de
vakantie, en tevens de eerste van onze
'slotserie'. Per 1 oktober zal voor
Scoop (en dus ook voor de Beeldkrant)
het doek definitief vallen. Maar we
zullen u tot het laatst van nieuws en
informatie blijven voorzien. Ook zullen
we reeds in gang gezette zaken
voortzetten, en u zelfs nog iets nieuws
presenteren!

SCOOP FAX SERVICE

Veel mensen belden in de afgelopen
vakantie- periode naar de Scoop fax
(035-774647) om er via 'polling
reception', ook wel aangeduid als
'ontvangst op afroep', een Beeldkrant
uit te halen. In de komende weken
zullen we hiermee doorgaan. Om te
beginnen kunt u op 25 en 26 aug.
Beeldkrant 511 binnenhalen, nummer 512
op 27 en 28 aug. en tenslotte
Beeldkrant 513 op 29 en 30 aug.
Volgende week mag u dan weer de vandaag
uitgezonden Beeldkranten tegemoetzien.

NIEUW: BEST OF BASICODE NR. 7

In Beeldkrant 500 kondigden we het al
aan: ter gelegenheid van het jubileum
brengen we een aantal verzameldiskettes
uit, deze keer niet gevuld met Basicode
programma's maar met niet minder dan
500 BEELDKRANTEN (nrs. 1 t/m 500 dus).
Echter alleen in MS-DOS formaat, en
uitsluitend op 3,5 inch. Wel kunt u
kiezen uit 4 DD diskettes (720 kb) of 2
HD floppen (1,44 Mb). De Beeldkranten
zijn gecomprimeerd opgeslagen op de
schijven: in totaal gaat het om 5
megabytes aan informatie! Een
uitpak-programma wordt ook meegeleverd.

Als u deze unieke bundeling van alle
sinds december 1985 uitgezonden
Beeldkranten wilt bestellen, maak dan
f20,- over op giro 340.88.86, t.n.v.
Scoop Hobbyfonds in Kortenhoef, o.v.v.
'Best of Basicode nr. 7'. Vermeld
tevens of u 4 double density of 2 high
density 3,5'' diskettes wilt ontvangen.

BIJZONDERE AANBIEDINGEN

Als speciaal aanbod kunt u voor slechts
5 gulden meer ook de CD 'Best of
Basicode nr. 5' erbij bestellen, met
daarop niet minder dan 60 Basicode
programma's, in totaal 140 minuten
geratel. Maak in dat geval f25,- over
op giro 340.88.86 van het Scoop
Hobbyfonds, voor de
Beeldkrant-diskettes en de CD samen.

De CD is ook nog steeds los te
bestellen voor de (verlaagde) prijs van
f10,- (incl. verzend kosten). Ook veel
andere Basicode artikelen zijn in prijs
verlaagd. Zo kosten bijv. de verzamel
cassettes 'Best of Basicode nrs. 1, 2
en 3' samen nog maar f10,00. En de
verzamel diskette 'Best of Basicode nr.
6' (alleen voor MS-DOS) is eveneens
voor f10,- bij ons te bestellen. Een
compleet overzicht van Basicode
artikelen, prijzen en inhouds opgaven
kunt u aanvragen door een briefkaartje
te sturen naar: NOS Scoop, Postbus
1200, 1200 BE in Hilversum. Of bel
komende donderdag tussen 10 en 12 uur
naar het Scoop spreekuur, bereikbaar op
het nummer: 035-773015.

OLYMPISCH GOUD VOOR EUTELSAT

Tijdens de Olympische zomerspelen in
Barcelona heeft de Eutelsat organisatie
niet minder dan 3.000 uur televisie
verzorgd via het satellietnet. Dat was
het grootste aantal uitzendingen ooit
verzorgd gedurende een enkel
sportevenement. Bij elkaar werden 15
kanalen ingezet op drie Eutelsat's ten
behoeve van individuele
uitzendorganisaties en voor de European
Broadcasting Union (EBU), die de
rechten op de Olympisch Spelen in
Europa had verworven. De EBU is de
overkoepelende organisatie van
omroepen. De EBU had bijna permanent 5
kanalen nodig voor 650 miljoen
TV-kijkers in Europa, Noord Afrika en
het Nabije Oosten. Ook was er enige
capaciteit nodig voor het overbruggen
van directe verbindingen die op aarde
waren uitgevallen.

HIGH DEFINITION TV

De Eutelsat organisatie heeft ook een
belangrijke rol gespeeld bij de
verspreiding van HDTV-beelden. Een
transponder op Eutelsat II-F3 heeft
gedurende het sportfestijn 850
ontvangers gevoed met HD-beelden in 20
landen die meedoen aan de HD-MAC
proeven. De uitzendingen werden
tegelijk van Engels, Frans, Intaliaans
en Spaans commentaar voorzien en direct
opgestraald vanuit Barcelona. Eutelsat
heeft nu deelnemers in 34 landen in
Europa, waaronder een aantal nieuwe,
vroegere Oostblok landen.

DUITSE TECHNIEK VOOR USA-SATELLIET

Dornier, een firma die deel uitmaakt
van het Duitse Aerospace, zal
hoogvermogen versterkers leveren aan
Amerika voor een experiment in de 30
GigaHertz band. De lopendegolf buizen
die men voor dat frekwentie gebied
levert zijn bestemd voor het
grondstation van NASA voor de Advanced
Communications Technology Satellite
(ACTS). ACTS zal de eerste
USA-satelliet zijn die in de 20/30
GigaHertz band zal opereren. De 30 GHz
versterkers van 200 Watt geven een
sterk signaal om een foutloze stroom
gegevens naar de satelliet te zenden,
die op een geostationair punt op 36.000
km boven de evenaar komt te staan.

Het ACTS grondstation komt in het Lewis
onderzoeks centrum in Cleveland (Ohio)
te staan. Daar zal alle communicatie
met de satelliet worden geconcentreerd
door de Amerikaanse Comsat organisatie.

EERSTE KEER

Dit type van hoogvermogen versterkers
is een Duitse ontwikkeling, nog niet
eerder in de Verenigde Staten
toegepast. In Europa is de band al
bijna twee jaar in gebruik voor
communicatie en televisie verbindingen.
Dit gebeurt via Kopernikus (eigendom
van de Bundespost) en de experimentele
communicatie satelliet Olympus van ESA.

Toekomstige verbindingen zullen bijna
allemaal in het 20/30 GigaHertz bereik
plaatsvinden omdat de meer
conventionele 4/6 en 11/14 GHz-band tot
het laatste kanaal volzitten. Verder
kan het grond station kleiner zijn bij
gebruik van de nieuwe band. Op dit
gebied heeft Europa dus een voorsprong
op de Verenigde Staten.

TELEFOONKAARTEN

Duitse en Nederlandse reizigers kunnen
als eerste ter wereld vanaf 1994 hun
eigen telefoonkaarten in beide landen
gebruiken. DBP Telekom en PTT Telecom
hebben onlangs een 'memorandum of
understanding' getekend om op korte
termijn over te gaan op het wederzijds
accepteren van elkaars telefoonkaarten,
inclusief de telecard of Buchungskarte.
De twee telecommunicatie bedrijven zijn
hiermee de eerste die elkaars
vooruitbetaalde telefoonkaarten
accepteren. Zij verwachten dat hun
actie een stimulans zal zijn voor de
snelle introductie van een
multi-nationale standaard voor
chipkaarten in de vorm van credit cards
of vooruit betaalde telefoon- kaarten.
De introductie van deze nieuwe dienst
in 1994 moet gepaard gaan met de
uitgave van een gezamenlijke
vooruitbetaalde chiptelefoon- kaart van
DBP Telekom en PTT Telecom.

ORANJE LASER ZORGT VOOR VOLLERE CD'S

Het Japanse elektronica concern Sanyo
heeft onlangs een nieuw type laser
gepresenteerd dat een doorbraak kan
betekenen voor de aanmaak van cd's. Het
apparaatje, dat is gemaakt uit een niet
nader omschreven halfgeleider, geeft
oranje licht met een golflengte van 615
nanometer. De huidige generatie cd-
spelers is altijd uitgerust met de
standaard rode 660 nanometer
diode-laser. Het laser- effect in
halfgeleiders is afhankelijk van
materiaal- eigenschappen, zodat niet
elke willekeurige golflengte kan worden
gekozen. Door de kortere golflengte bij
de oranje laser kan een fijner
puntjespatroon op een schijfje worden
afgelezen. Daardoor kan bijna tweemaal
zoveel digitaal gecodeerde informatie
op schijf worden opgeborgen.

Sanyo heeft het voornemen de nieuwe
laser nog dit jaar in commerciele
produktie te brengen. Eind vorige maand
presenteerde het bedrijf al een blauwe
halfgeleider-laser die een nog veel
verdergaande verbetering van de opslag
capaciteit mogelijk maakt. Dat apparaat
is niet geschikt voor consumenten
elektronica omdat het tot 196 graden
onder nul moet worden gekoeld. (Uit: de
Volkskrant)

LANCERING ELECTRONIC BOOK IN U.K.

Sony UK heeft in juli de Data Discman
(DDM), een draagbaar informatie
station, ge-introduceerd. Tevens zijn
10 Electronic Book (EB) titels
verschenen, die op de Data Discman
kunnen worden afgespeeld. De lancering
is een paar weken uitgelopen omdat er
enige problemen ontstonden bij het
testen van de software van de EB
titels. Uiteindelijk wordt de Data
Discman 1EX, zonder geluid, aangeboden
met drie gratis titels voor 350 dollar.
Naast deze drie zijn 13 andere titels
beschikbaar.

De EB titels zijn ontwikkeld onder
auspicien van Columbia Tristar, de Sony
divisie die video's en computer spellen
verkoopt. Behalve een kleurenbrochure
van de beschikbare titels heeft
Columbia een video-advertentie gemaakt,
die op alle huurbanden is opgenomen.
Hiermee worden circa 20 miljoen mensen
in het eerste jaar bereikt. Samen met
Sony heeft Columbia een netwerk van 300
hoogwaardige verkoop punten zoals
Harrods, John Lewis en vliegveld
winkels opgezet, dat verder maandelijks
met 100 verkoop punten wordt
uitgebreid.

CIJFERS

De lancering ging gepaard met
statistieken over de verkoop van
afspeel eenheden en EB titels. In Japan
zijn sinds juni 1990 240.000 eenheden
verkocht met 650.000 EB's, exclusief de
schijfjes bij de introductie-
aanbieding. Sinds de lancering in
Duitsland in oktober 1991 zijn meer dan
9.000 spelers verkocht met 10.000 tot
12.000 schijfjes. In de VS zijn sinds
de herfst 1991 20.000 eenheden
verkocht.

In Nederland wordt tijdens de Firato de
Data Discman (versie DDM-10EX)
gelanceerd. Volgens het secretariaat
van het NEBC, het Electronic Book
Committee, zijn een tiental EB titels
in ontwikkeling. In al deze landen is
de DD-1EX versie gelanceerd, een
apparaat waarmee tekst en
beeldschijfjes kunnen worden
afgespeeld. Op het apparaat kunnen ook
CD-muziek singles worden afgespeeld. In
het najaar zal de DD-10EX worden
gelanceerd. Hiermee kan een combinatie
gemaakt worden van tekst, beeld en
geluid op een Electronic Book onder het
EBGXA formaat. Intussen lekken ook
details uit over de volgende generatie
DDM's. De DDM-10VZ heeft naast de XA
faciliteiten een snellere chip en
personal organiser functies zoals een
wereldklok, een kalender met alarm en
een adresboek. Intussen zijn ook
Panasonic en Sanyo klaar om afspeel
apparatuur voor de EB titels te
lanceren. De Panasonic, die 300 dollar
gaat kosten, krijgt een snellere
processor en een groter scherm met een
betere resolutie dan de huidige Sony
afspeel apparatuur. (Uit: Telecombrief)

