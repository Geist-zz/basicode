
204, woe 1 feb '89

UoSAT-OSCAR 9

Het normale uitzendschema van OSCAR 9 luidt nu
als volgt: elke dinsdag wordt de Diary
programmatuur opnieuw geladen in de boord-
computer. Daarna wordt een CCD videobeeld
uitgezonden. Dit beeld is meestal op dinsdag-
of woensdag- morgen opgenomen. Het videobeeld
wordt uitgezonden tot 0000 UTC op donderdag.
Dan schakelt het baken om naar digitale
telemetrie met de volgende kanalen: 8, 9, 17,
18, 19, 27, 28 en 29. Vanaf donderdagavond
wordt de volgende data herhaald uitgezonden
met 1200 Baud: telemetrie gedurende 60
sekonden, bulletin gedurende 60 sekonden en
Whole Orbit Data (WOD) gedurende 150 sekonden.
De Whole Orbit Data omvat momenteel de volgende
kanalen: op donderdag 22, 23 en 30, op vrijdag
3 en 13, op zaterdag 3 en 13, op zondag 1, 3
en 13 en op maandag 1, 23 en 49. Op dinsdag
schakelt het baken uit in afwachting van het
opnieuw laden van de Diary programmatuur. De
drie ingeschakelde HF-bakens van OSCAR 9 zijn
goed ontvangen. Het baken in de 10 m-band
blijkt te zenden bij 29,509 MHz.

JAS 1B

Toen JAS 1A (nu FUJI-OSCAR 12) in 1986 werd
gelanceerd met de eerste proefvlucht van de
Japanse H1 raket, rekende men erop dat er iets
fout kon gaan, waardoor al snel daarna een
tweede proefvlucht zou moeten worden
uitgevoerd. Omdat men de konfiguratie van de
betalende lading bij de eventuele tweede
proefvlucht hetzelfde wilde houden als bij de
eerste, moest er al direkt een tweede
vluchtmodel van de te lanceren satellieten
aanwezig zijn. Daarom werden er meteen twee
komplete vluchtmodellen van JAS 1 gebouwd.
Omdat de lancering toch een groot sukses werd,
had men sindsdien de beschikking over een
tweede JAS 1 satelliet, die ook gelanceerd zou
kunnen worden. Men heeft nu een lanceer
mogelijkheid gevonden voor deze JAS 1B en wel
in juli 1989. Aanvankelijk was JAS 1B een kopie
van JAS 1A. Na de praktische ervaringen met JAS
1A (dus OSCAR 12) heeft men inmiddels echter de
nodige verbeteringen aangebracht aan JAS 1B.
Er is vooral aandacht besteed aan het energie
voorzienings systeem in de satelliet. Er mag
dus worden verwacht dat JAS 1B na zijn
lancering beter zal funktioneren dan zijn
voorganger OSCAR 12.

AMATEURSATELLIET COLLOQUIUM

Het volgende Amateursatelliet Colloquium van
AMSAT-UK en de University of Surrey in de
universiteit bij Guildford in Surrey, ten
zuidwesten van Londen, is dit jaar gepland
van 28 tot en met 30 juli 1989. Alle
geinteresseerden zijn daarbij welkom.

MICROSATS

De vier MicroSats, die nu tot aan hun
lancering bekend staan als de MicroSats A tot
en met D, worden opgebouwd volgens een nieuw
concept. Ze zijn vrijwel kubusvormig en zonder
antennes meet elke zijde slechts 23 cm. Deze
satellieten worden ontworpen voor lage, zon-
synchrone banen om de aarde. De massa van elke
satelliet moet zo'n 8,5 kg worden. De lanceer-
adaptor en apparatuur voor het loskoppelen van
de satelliet van de lanceerraket voegen nog
2,5 kg toe. De zonnepanelen van elke satelliet
moeten gemiddeld over elke omloop een vermogen
van meer dan 6 W genereren, gerekend voor de
minst gunstige zon-synchrone baan.

FREKWENTIES

De te gebruiken frekwenties van de 4 MicroSats
zijn voorlopig als volgt vastgesteld: MicroSat
A (DOVE) zendt op 145,970 MHz; MicroSat B
(LUSAT) zendt op 437,150 MHz en ontvangt op
145,900, 145,880, 145,860 en 145,840 MHz;
MicroSat C (PACSAT) zendt op 437,050 MHz en
ontvangt op 145,900, 145,920, 145,940 en
145,960 MHz; en MicroSat D (WEBERSAT) zendt op
437,100 MHz. Eventuele uplink frekwenties voor
MicroSat D zijn nog niet vastgelegd.

TECHNISCHE GEGEVENS

De digitale uitzendingen van de MicroSats
vinden plaats met Binary Phase Shift Keying
(BPSK) binnen een bandbreedte van 20 kHz.
Ook de bandbreedte van de FM-uitzendingen met
spraak- synthesizer van MicroSat A zal minder
dan 20 kHz bedragen. Elke satelliet heeft twee
zenders aan boord met elk een maximum uitgangs
vermogen van 4 W. Het uitgangs vermogen kan
worden geregeld door de boordcomputer of door
kommando stations. Het telemetrie systeem van
elke satelliet omvat in het huidige ontwerp-
stadium minstens 32 analoge kanalen en kan
gemakkelijk worden uitgebreid. De telemetrie-
informatie wordt in digitale packets
uitgezonden, terwijl bij MicroSat A daarvoor
ook de spraaksynthesizer kan worden benut.

LANCEEERPLANNEN

De vier MicroSats moeten samen met UoSAT D en
E worden gelanceerd met een ARIANE raket vanaf
de ESA-lanceerbasis bij Kourou in Frans Guyana.
De zes amateursatellieten worden dan
gelanceerd samen met de Franse aardobservatie
satelliet SPOT 2. De geplande zon-synchrone
baan moet een baanhelling krijgen van 98,7
graden, een apogeum van 835 km en een perigeum
van 817 km. De satellieten moeten na hun
lancering elke avond rond 2230 uur lokale tijd
passeren van zuid naar noord. Omdat de
satellieten met iets verschillende snelheids
vektoren worden losgekoppeld van de lanceer
raket, zullen zij zich in het baanvlak van de
lancering gaan verspreiden rond de aarde. Dit
effekt zagen we eerder ook al gebeuren met RS3
tot en met RS8, die ook allemaal met eenzelfde
raket werden gelanceerd. (Aldus Nico, PA0DLO)

BAANCORRECTIE MIR

Op 28 jan. '89 werd het MIR-station voor de 2e
maal in korte tijd in een hogere baan gebracht.
Dit gebeurde met de motor van de Progress-39,
die nog steeds aan het station vastzit, maar
binnenkort zal worden afgestoten om te
verbranden in de atmosfeer. MIR komt nu later
over dan met de oude Keplers werd voorspeld.
In de eerste overkomst op 28 jan. (oml. 16935,
1558-1602UT) -4 minuten later- werd bevestigd,
dat een correctie was uitgevoerd.
De kosmonauten hadden het via een
zij-patrijspoort kunnen waarnemen.

DRASTISCHE WIJZIGINGEN PLANNEN

Op 26 jan. '89 gaven de kosmonauten blijk van
hun ontstemming over het feit, dat zij niet op
de hoogte waren gesteld van wijzigingen in de
plannen. Dit was hun gebleken uit vragen van
een radio commentator. Zij vonden het
beschamend, dat zij niet wisten, dat de
plannen zoals deze door henzelf tijdens een
persconferentie voor hun vertrek waren
toegelicht nu anders waren. Het duurde tot 28
jan. voor TsUP een nieuwe planning opgaf.
Voordien hadden de kosmonauten aan het
volgschip Kosmonavt V. Komarov gevraagd of men
daar iets wist. Op de K.V.K. wist men alleen,
dat de huidige bemanning op 29 april a.s. zal
worden afgelost door een bemanning, die tot de
herfst aan boord zal blijven. Op 27 jan. bleek
uit een gesprek tussen Volkov en de journalist
Bezhayev, dat:
1. de ruimtewandeling van Volkov en Krikalyov
niet in februari zal plaatsvinden,
2. er wel door hen een vrachtschip,
Progress-40 zal worden ontvangen,
3. het werk zich zal concentreren op dat
schip en op experimenten als: Yantar,
Roentgen, Glazar, Mariya en veel visuele
waarnemingen van het gebied der S.U.

De langverwachte grote module kwam niet ter
sprake en deze valt dus niet de maand februari
te verwachten. Maart 1989 zal wel een drukke
maand worden met twee lanceringen waarbij
koppelingen zullen plaatsvinden.
I.v.m. slechte ontvangst af en toe enkele
zaken onder voorbehoud:
1. 12 maart koppeling van iets (mogelijk die
grote module -onder voorbehoud)
2. 16 maart start Progress-41, koppeling op
18 maart '89 (onder voorbehoud - het is in
ieder geval rond deze data).

Ook gaat er iets op 1 april 1989 gebeuren.
(onder groot voorbehoud: mogelijk een bemande
Buran). Zeker is dat de Progress-41 de
voorlaatste van de oude typen Progressen zal
zijn. Na de Progress-42 wordt er een nieuw
soort 'parlevinker' in gebruik genomen.

RADIO-AMATEUR VERKEER VANUIT MIR

Mede door het feit, dat de MIR grotendeels in
de nachturen overkwam viel er niet veel te
horen op dat gebied. De Tsjechische amateur
OK3LPU heeft op 23 jan. j.l. te 1847UT een
oproep van PlYAKOV (U3MIR) gehoord op 145.650
mc. Het blijkt, dat Polyakov toch een paar
woorden engels spreekt. Groetjes,
Chris van den Berg, NL-9165/A-UK3202.

TRANSPONDER-BELEGGING ASTRA

Zoals beloofd in Beeldkrant 192 (van woensdag
14 december 1988), krijgt u nu een overzicht
van de organisaties die programma's gaan
uitzenden via de 16 transponders op de Astra
satelliet. Op dit moment zijn er daarvan elf
belegd. De verdeling ziet er als volgt uit:

nr.   programma      frequentie (GHz)
-------------------------------------
 1.   Screensport              11.214
 2.   --                       11.229
 3.   TV 3/Zweeds/MAC          11.244
 4. * Disney Channel           11.258
 5.   Lifestyle                11.273
      Kindernet
 6.   --                       11.288
 7.   Scansat/MAC (12/89)      11.303
 8.   Sky Channel              11.318
      Arts Channel
      Landscape Channel
      European Business Ch.
 9.   Eurosport                11.332
10.   --                       11.347
11. * Filmnet                  11.362
12.   Sky News                 11.376
13.   --                       11.391
14.   --                       11.406
15.   MTV                      11.421
16. * Sky Movies               11.435

De met '*' gemerkte programma's zijn
gecodeerd, en kunnen alleen met eån speciale
decoder zichtbaar worden gemaakt.
Nog enige technische opmerkingen: de oneven
transponder- nummers zijn horizontaal
gepolariseerd, de even vertikaal. Gelet op de
frequentie belegging moet de polarisatie
scheiding van de ontvang installatie wel
redelijk goed zijn! (Met dank aan Ir. F.J.W.
van Let, Hoofd TD Casema).

