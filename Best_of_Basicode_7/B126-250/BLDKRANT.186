186, maa 28 nov '88

AMSAT-OSCAR 10

Ian, ZL1AOX, een van de kommando stations van
OSCAR 10, meldt dat het mode B relais van deze
satelliet sinds een reset van de boordcomputer
op 7 november in bedrijf is gebleven.
Hoewel het energie voorzienings systeem in de
satelliet nog niet helemaal op krachten is, mag
het mode B relais wel weer gebruikt worden maar
alleen met lage uplink vermogens. Zodra FM
verschijnselen optreden op de downlink
signalen, moeten alle aktiviteiten onmiddellijk
worden gestaakt, omdat de batterijspanning dan
te laag is geworden. OSCAR 10 mag ook niet
worden gebruikt rond de perioden waarin hij in
de schaduw van de aarde komt. Voorlopig geldt
de volgende regeling: mode B mag van 29
november tot en met 28 december niet gebruikt
worden tussen phase 30 en 90. Latere
aanpassingen van dit schema zijn mogelijk.

UoSAT-OSCAR 11

Er is weer een nieuw grondstation bij, dat
gebruik kan maken van het Digital
Communications Experiment (DCE) in OSCAR 11,
namelijk UA3CR in Moskou. Sinds 7 november kan
het station van Leonid berichten uitwisselen
met het DCE in OSCAR 11. De apparatuur is mede
geinstalleerd in het station door Michiel,
PA3BHF, van de UoSAT-unit. De toegepaste
DCE-modem is geschonken door AMSAT-UK en
gebouwd in de University of Surrey. Omdat er
nu slechts zo'n tien AX.25 gebruikers in de
USSR zijn, zal het DCE-station aanvankelijk
alleen aktief zijn voor edukatieve en
demonstratieve doeleinden en nog niet als
packet radio gateway station. Packet radio
ontwikkelt zich echter snel in Rusland. Tijdens
de komende ski-expeditie over Antarctica zal
UA3CR berichten kunnen uitwisselen via het DCE
van OSCAR 11.

FUJI-OSCAR 12

De JARL heeft besloten OSCAR 12 weer beperkt
in gebruik te nemen. De hoeveelheid beschikbare
energie in deze satelliet is altijd al beperkt
geweest maar nu de zonnepanelen aan het
degraderen zijn, is de situatie nog slechter
geworden. Zodra OSCAR 12 zich gedurende 30 %
van de tijd in de schaduw van de aarde bevindt,
moet worden omgeschakeld naar een mode waarin
de batterij nog kan opladen. Mode JD bedrijf
is alleen maar mogelijk als de satelliet zich
minder dan 20 % van de tijd in de schaduw van
de aarde bevindt. Het gebruik van OSCAR 12 zal
dus vaak moeten worden beperkt.

AMSAT-OSCAR 13

Het gebruiksschema van OSCAR 13 luidt als
volgt: Mode B van mean anomaly phase 3 tot en
met 150 en van phase 201 tot en met 240. Mode
L van phase 151 tot en met 200. Mode J van
phase 151 tot en met 190. Mode S baken van
phase 195 tot en met 200. Mode S relais station
en baken van phase 201 tot en met 209.
Alle relais stations zijn uitgeschakeld van
phase 241 tot en met 2. Afwijkingen zijn soms
mogelijk als gevolg van belangrijke tests van
de kommando stations, bijvoorbeeld met RUDAK.
Dit schema moet in principe geldig blijven tot
in januari 1989. Tegen die tijd is het weer
nodig de stand van OSCAR 13 te wijzigen om de
zonnepanelen goed op de zon uitgericht te
houden. Momenteel is de stand van OSCAR 13
zodanig dat de antennes tijdens elke apogeum
passage 30 graden naast het middelpunt van de
aarde gericht staan. Daarom zijn de signalen
van de satelliet nu pas optimaal in de
perioden enkele uren na de apogeum passages.

AMATEUR RADIO VANUIT MIR

De amateur radio aktiviteiten vanuit het
Russische ruimte station MIR zijn al enkele
dagen eerder begonnen dan gepland. Na de test
en training periode van 8 tot en met 14
november was vooral Mousa Manarov zo enhousiast
dat hij al op 15 november begon met het maken
van amateur verbindingen in de 2-meter band.
In de eerste dagen werden vooral verbindingen
gemaakt tijdens passages over Noord-Amerika.
In Europa werden de eerste dagen nog geen
2-meter signalen gehoord vanuit MIR. Opvallend
was dat bij de eerste verbindingen toch vrijwel
uitsluitend simplex-verkeer werd toegepast in
plaats van 'split-frequency' zoals gepland. De
gebruikte frekwentie was daarbij niet alleen
145,550 maar ook 145,520 MHz. De downlink
signalen waren wel zeer sterk. De passages van
MIR over Europa vinden nu nog vrij laat 's
avonds plaats. Dit zal ook de reden zijn waarom
de kosmonauten nog niet aktief zijn geweest
boven Europa tot 20 november: rond de tijd
van de passages over Europa slapen zij al omdat
zij gewoonlijk de Moskouse tijd aanhouden in
MIR. In de komende weken zullen de passages van
MIR steeds vroeger komen. Begin december zal
het ruimte station daarbij ook zichtbaar zijn
tijdens hoge passages van west naar oost over
Nederland.

RUIMTEVERBLIJFSDUUR-REKORD

Vladimir Titov, U1MIR, en Mousa Manarov, U2MIR,
hebben op 11 november het ruimte verblijfsduur
rekord van 326 dagen gebroken dat vorig jaar
op naam kwam te staan van Yuri Romanenko.
Men verwacht dat de beide kosmonauten aktief
blijven op 2 meter tot aan hun terugkeer naar
de aarde op 21 december. Zij hebben dan bijna
een jaar in MIR gewoond.

De lancering van SOYUZ TM-7 is nu verschoven
naar 26 november. De Russisch/Franse bemanning
zal waarschijnlijk bestaan uit Aleksandr
Volkov, Sergei Krykalov en Jean-Loup Chretien.
Zij moeten aankomen bij MIR op 28 november.
Volkov en Chretien moeten op 12 december een
ruimtewandeling gaan maken buiten het ruimte
station MIR. Op verzoek van Mousa zal de
bemanning van SOYUZ TM-7 een aantal QSL
kaarten van U1MIR en U2MIR meenemen naar MIR.
De QSL-kaarten van gemaakte verbindingen zullen
waarschijnlijk echter pas worden uitgeschreven
na de terugkeer van Vladimir en Mousa op de
aarde. (Aldus Nico Janssen, PA0DLO).

MIR OP 20 NOVEMBER IN HOGERE BAAN

Een baan veranderings manoeuvre moest een dezer
dagen komen om de koppeling met de Soyuz-TM7
op 28 Nov. 1988 mogelijk te maken. Af moest
worden gewacht of de baan verhoogd of verlaagd
zou worden. We weten het nu: d.m.v. de nog aan
de Kvant vastzittende Progress-38 werden enkele
tientallen kilometers aan de hoogte toegevoegd.
Het zal nu ook niet lang meer duren voor de
Progress-38 wordt afgekoppeld en in de
atmosfeer verbrandt. Immers de Kvant koppelings
poort moet vrij zijn voor de Soyuz-TM7.

De meest recente Kepler elementen, ook die van
Epoch day 317 (zit in het laatste AO-11
bulletin) zijn alleen bruikbaar als er iedere
dag 7 minuten worden bijgeteld. Omdat bij het
alleen veranderen van deze Epoch (7/1440
bijtellen) de rest van de Kepler elementen
ongewijzigd blijft, zijn de berekeningen
(elevatie, afstand, azimuth etc.) niet
nauwkeurig meer. Geen nood, Nico/PA0DLO of ik
-of allebei- hopen spoedig met goede Keplers
te komen. (Aldus Chris van den Berg)

TELECOMMUNICATIE SERIE

In samenwerking met Tros-TV organiseert NOS
Hobbyscoop een reeks van programma's met als
centraal thema: 'Toekomst in Telecommunicatie'.
De reeks begon in de uitzending van afgelopen
woensdag met een interview met de inspirator
van de serie: Chriet Titulaer. Chriet maakte
alle TV-opnames en vroeg Hobbyscoop de serie
te ondersteunen. Omdat telecommunicatie precies
in ons straatje ligt doen we van harte mee aan
de serie die op TV morgenavond (dinsdag)
om 18:15 uur op Nederland 2 begint.

Totaal omvat de serie 'Toekomst in
Telecommunicatie' acht afleveringen. Iedere
dinsdagavond wordt een deel van de serie
uitgezonden. Komende dinsdag is het thema:
de telefoon.

QUIZ MET PRIJZEN

Hobbyscoop besteedt rondom elke aflevering,
zowel op de woensdag- als op de maandagavond
aandacht aan het thema dat op TV wordt
uitgewerkt. Het thema wordt bij ons nog
wat technischer benaderd. U hoort de mensen
die in de serie worden voorgesteld bij ons
in levende lijve. Ze vertellen wat voor
soort werk zij doen in de telecommunicatie
industrie.

Voor oplettende luisteraars die zowel de
Hobbyscoop als de Tros-TV uitzendingen
volgen zijn er fikse prijzen te winnen. Naar
aanleiding van de uitzendingen stellen wij
u een aantal vragen. Onder de inzenders die
het goede antwoord hebben gegeven worden
moderne telefoon toestellen met geheugens
etc. verloot. Wie aan ALLE uitzendingen
meedoet en de goede antwoorden geeft
maakt kans op een complete PC, met hard disk
en printer, die in februari/maart zal worden
uitgereikt. Dus volg ALLE uitzendingen zodat
u de goede antwoorden kunt geven in de
komende tijd!

OPZET VAN DE SERIE

Doel van de afleveringen is mensen te werven
voor de bloeiende telecommunicatie industrie
in Nederland. Veel bedrijven doen daaraan mee.
Het idee voor de serie is -zoals gezegd-
afkomstig van Chriet Titulaer. Bijna alle
kosten worden gedragen door de gezamenlijke
telecommunicatie industrie en PTT Telecom.
Daardoor kon een voorlichtings pakket, dat
materiaal over de serie bevat, ook goedkoop
worden aangemaakt. Dit begeleidings materiaal
is in de boekhandel of bij de Tros voor
f44,95 te koop. Het bevat twee boeken: een
is rijk geillustreerd en volgt de serie op de
voet en een ander (van PTT) legt diverse
telecommuncatie begrippen uit. Verder zijn er
een poster, een elektronische telefoonkaart,
een wijzer en vooral een CD-Video, met zes
minuten filmmateriaal uit de serie een een 20
minuten durende documentaire van NOS
Hobbyscoop. De documentaire gaat over de
ontwikkeling van telecommunicatie van morse
tot aan internationaal telefoneren. Er zijn
gedeeltes uit het Hobbsycoop en Teleac
programma voor gebruikt.
Een advies: wilt u iets winnen, sla dan de
komende tijd geen aflevering van Hobbyscoop
over en volg de Tros-TV cursussen op de
dinsdagavonden.

BELGISCHE LUISTERAARS BLIJ

Eric van de Bulcke uit Gent meldt dat hij
-en vele Belgische luisteraars met hem-
blij is met de vervroegde uitzendtijd op de
maandagavond voor computer informatie en
Basicode. 'Belgie telt heel wat trouwe
luisteraars' stelt hij, en Radio 5 wordt ook
beter ontvangen om 21:35 uur maandag.
