
229, woe 10 mei '89

HOOGSTE REPEATER IN NEDERLAND

Onder auspicien van het NOS
radioprogramma Hobbyscoop is dezer
dagen de laatste hand gelegd aan
vermoedelijk de hoogste phonerepeater
in Nederland. Het is het 70 cm-relais
PI2NOS in Hilversum op de frekwentie
430.125 MHz (shift 1,6 MHz up).

De spraakrepeater staat op een trans
van de PTT-toren in Hilversum op een
hoogte van circa 100 meter. Het
afgegeven vermogen is 0,5 Watt
effectief, terwijl de gevoeligheid is
teruggebracht door de squelchdrempel
erg hoog in te stellen. Het relais is
bedoeld voor portofoons en mobielen in
de regio Amsterdam, Utrecht, Het Gooi,
Amersfoort en de Flevopolder.

Het relais is tot stand gekomen dankzij
de medewerking van diverse
PTT-instanties, zoals de RCD (toen nog)
en de DKRV (divisie Kabel- en Radio-
Verbindingen). Ook kreeg het Hobbyscoop
team adviezen van de Hilversumse CAI en
werd het relais gebouwd in samenspraak
met VERON en VRZA.

PTT-TOREN UNIEK

Het is een buitengewone kans om op een
PTT-toren amateurzender(s) te plaatsen.
De eisen waren echter buitengewoon
streng. Bij PTT's berekende men
allereerst of de amateurzenders niet
konden interfereren met de reeksen
bundels van de straalzenders die in
Hilversum samenkomen. Het geheel mocht
voorts absoluut geen storing
veroorzaken op de Hilversumse CAI, die
ter plaatse alle ontvangst-antennes
heeft staan. Een en ander leidde tot
een zeer professionele, maar uiterst
kostbare opzet, die grotendeels
gedragen is door het programma
Hobbyscoop, als een schenking aan de
Nederlandse zendamateurs ter
gelegenheid van het 20-jarig bestaan.

VIJF ZENDERS!

In een 19-inch rek zijn vijf zenders
opgenomen, waarvan een voor het
phone-relais dat nu uiteindelijk gaat
werken. De vier andere zenders in de 70
en 23 cm-band stralen uit in alle
hoofdrichtingen van de windroos. Ze
zullen worden ingezet voor het
landelijke packet radio netwerk in
Nederland. Naar het noorden bouwt men
aan een verbinding met de Flevopolder,
in het oosten naar het VRZA knooppunt
in Apeldoorn, in het zuiden wordt de
verbinding gelegd naar Breda of
Zaltbommel en in het Westen naar
Noordwijk (ESA). Dit station staat in
dienst van het hele packet radio
verkeer in Nederland en is dus niet
gebouwd voor de individuele amateur.
Vandaar dat men spreekt van een
Interlink station.

Het Interlink programma is bedacht door
een brede werkgroep die zich in
Nederland bezig houdt met packet radio.
Voor het NOS knooppunt is speciale
software geprogrammeerd op een Atari
computer die alle vier de zenders
commandeert. De software is zo
ingericht dat de packet node in de
toekomst op een hogere snelheid zal
kunnen werken dan nu (nog op 1200
baud).

WANNEER IN GEBRUIK?

Mogelijk eind van deze maand, anders in
juni zal de packet node beproefd
worden. Het hele packet radio net moet
vervolgens rond september operationeel
zijn, waarbij de officiele opening op
een symposium aan het eind van die
maand in Hilversum zal plaatsvinden.
Hopelijk zal het 'kostbare' Hobbyscoop
station dan tot in lengte van jaren
bruikbaar blijken.

Wie een bijdrage wil leveren aan het
NOS- repeaterfonds kan een bedrag
storten op giro 1417 van NOS-radio. Te
zijner tijd kan zal een speciale
'donatie award' worden toegezonden,
mits de gift een tientje overschrijdt.
Wie meer wil weten over de
werkzaamheden of donatie kan contact
opnemen met Jan Rozema, penningmeester
van de NOS-repeaters, tel: 035 - 60912.
Vermeld op het strookje wel duidelijk:
'gift NOS-repeaterfonds.'

NIEUWE LIJST VAN RELAIS-STATIONS

Met de komst van o.a. de nieuwe
NOS-repeater is de lijst van omzetters
in Nederland weer behoorlijk gegroeid.
Thijs (PA3BJG) turfde deze apparaten op
2 meter:
Uitg-Freq Call     Locatie
==================================
145.600   PI3PYR   Soesterberg
145.600   PI3TWE   Markelo
145.600   PI3ZVL   Axel
145.625   PI3ALK   Alkmaar
145.650   PI3AMR   Geertruidenberg
145.650   PI3MEP   Meppel
145.675   PI3FLE   Lelystad
145.6875  PI3RSD   Rosendaal
145.700   PI3EHV   Eindhoven
145.700   PI3FRL   Akkrum
145.725   PI3APD   Apeldoorn
145.725   PI3GOE   Goes
145.725   PI3ZLB   Heerlen
145.750   PI3CDH   Den Haag
145.750   PI3GRN   Groningen
145.750   PI3NYM   Nijmegen
145.775   PI3HLM   Haarlem

70 - cm
==================================
430.025   PI2HVN   Heerenveen
430.050   PI2ASN   Assen
430.075   PI2GOE   Goes ++
430.075   PI2MEP   Meppel
430.100   PI2FRL   Joure/Akkrum
430.100   PI2EHV   Eindhoven
430.125   PI2NOS   Hilversum
430.150   PI2GRO   Groningen ++
430.200   PI2ASD   Amsterdam
430.225   PI2TWE   Almelo
430.250   PI2RGK   Zandvoort
430.275   PI2NYM   Nijmegen
430.300   PI2ZAZ   Zaandam
430.325   PI2AMR   Geertruidenberg
430.325   PI2YSS   Zutphen
430.350   PI2CDH   Den Haag
430.375   PI2ALK   Alkmaar
433.025   PI2HVN   H v Holland

 ++ = (nog) niet operationeel

FM - transponders
=================
1298.225  PI6HME  Amstelveen
Ing-Freq 430.475 - operator PA0DLA

1298.250  PI6ZDT  Zaandam
Ing-Freq 144.825 - operator PE1LJY
alleen 2-m ingang indien operator
aanwezig, anders: Ing-Freq 430.500

Lineaire Transponders
=====================
1296.6375 PI6ASD Amsterdam Ingang
432.5375
432.625   PI6SHF Diemen    Ingang
2320.350

Op- en aanmerkingen of verbeteringen en
aanvullingen graag naar postbus 1200 in
Hilversum. T.z.t. publiceren we dan een
nieuwe lijst.

BIJZONDERE AUTOTELEFOON

In onze woensdag uitzending gaven we
een impressie van een heel bijzondere
autotelefoon van het merk Dancall. Het
is een fraai Deens produkt dat in
Nederland wordt vertegenwoordigd door
handelsonderneming Argo, Computerweg
10-16 in Maarssen bij Utrecht. Tel
03465 - 95216. Het apparaat draagt het
type nummer Dancall 9000 en biedt
aanzienlijk meer dan veel andere,
soortgelijke toestellen, maar is
natuurlijk ook wel wat duurder. Kosten
de meeste tussen de f 3000.- en f
4000.-, deze machine kost met
uitbreidings mogelijkheden f 4200.- ca.
Dat is de versie die in een slee,
achterin de auto zit en eruit kan
worden gehaald en dan met een accupack
kan worden gebruikt als elke andere 900
MegaHertz telefoon. Het apparaat kan
overigens met een sleuteltje ook in de
slee vergrendeld worden.

SPRAAK MODULEN

Het wordt pas interessant als men de
uitbreidings modulen gaat toepassen,
die men niet op andere merken aantreft.
De spraak module herkent 60
telefoonnummers, die men van tevoren
moet inspreken (trainen). Men kan dat
ook verdelen over twee gebruikers van
de auto, elk 30 nummers of eventueel
een verdeling van 20/40. Zijn die
eenmaal ingesproken dan zijn ze met de
stem op te roepen, allemaal in verband
met de verkeers veiligheid in de auto.
Het display dat OP het dashboard is
gemonteerd geeft aan welk nummer de
telefoon 'gehoord' heeft en met het
commando 'bel op' wordt geheel stem
gestuurd opgebeld. De display zit zo
dat men zijn ogen niet van de weg hoeft
te halen. De spraak module kost f
1945.- extra.

LIJN INTERFACE

Een andere, aanklikbare module verzorgt
een lijn interface naar de
autotelefoon. Kosten f 1110.- extra.
Daarop kan men fax, modem of
bandrecorder (radio reportages)
aansluiten. Het is de klassieke 600 ohm
aansluiting voor zulk soort toepassing,
nu via de zender.
De digitale recorder kost weer f 1390.-
extra. Maar daarin kunnen boodschappen
worden opgenomen die men zelf inspreekt
of die kunnen worden ingesproken door
iemand die opbelt. U hoorde dat
allemaal in onze uitzending
gedemonstreerd: een soort kantoor in de
auto ontstaat op die manier, met fax en
computer en antwoordapparaat.

RELAIS POST

Helemaal fraai is de volgende
oplossing: Dancall komt met een
draadloze telefoon volgens PTT-normen
in de 900 MHz. Het apparaat is nu op
voor de type keuring maar heeft die bij
de Denen reeds gehaald. Het wordt (als
al die 900 MHz telefoons) een apparaat
van tussen de f 1000.- en f 2000.-
gulden. Daarmee kan men in of rond het
huis lopend (of in het bad)
telefoneren. Het bereik is beperkt en
via het netdeel gaat men het openbare
telefoonnet op.
Het apparaat kan echter ook op de lijn
interface van de autotelefoon worden
geschakeld. Dan heeft men in de buurt
van de auto (100 tot 200 meter), via de
autotelefoon, als relaispost, toegang
tot het openbare net via de 900 MHz.
Heel slim allemaal van die Denen.

KLM BESTELT BOEINGS

De KLM heeft in principe weer tien
Boeings besteld van het type 737. Om
welke uitvoering het gaat wordt nader
bepaald. Het kunnen 737's van het type
300, 400 of 500 zijn. De roll-out van
dit laatste type zal trouwens deze
maand plaatsvinden.
Na het afwerken van een programma van
vliegproeven, dat het FAA
luchtwaardigheids bewijs moet
opleveren, zullen de 500's in het
eerste kwartaal van 1990 o.a. worden
afgeleverd aan Southwest Airlines.
Daarna volgen de leveringen aan nog
vier luchtvaart maatschappijen. Op het
ogenblik heeft Boeing van 15
ondernemingen orders ontvangen voor 132
737-500's en liggen er nog 50 opties
voor dit type. Daarnaast zijn er nog
288 orders geplaatst en 236 opties
genomen op 737-ers (de KLM nog niet
meegerekend), waarvan de afnemers later
zullen meedelen welke versie ze wensen.

