128, zon 21 feb '88

AMSAT-OSCAR 10

Begin februari bleek dat alle systemen aan
boord van OSCAR 10 helemaal uitvielen zodra
de satelliet in de schaduw van de aarde kwam.
Zo kwam de satelliet op 6 februari in een
ongedefinieerde toestand terecht, waarbij het
mode B relais uitgeschakeld was en het General
Beacon zinloze PSK-signalen uitzond. Gelukkig
reageerde de boordcomputer toch weer op een
reset-kommando van een van de kommando
stations. Daardoor kwamen de boordsystemen
weer in de normale rusttoestand, waarbij het
mode B relais is ingeschakeld en het baken
alleen maar een ongemoduleerde draaggolf
uitzendt. Uit een en ander bleek dat de
batterij in de satelliet niet in staat was
veel lading vast te houden. AMSAT heeft
daarop besloten dat OSCAR 10 vanaf 7
februari helemaal niet meer mag worden
gebruikt. Vermoedelijk zal de energie
voorziening in de satelliet begin mei weer
voldoende op sterkte komen om mode B opnieuw
in gebruik te kunnen nemen. OSCAR 10 komt nu
zo'n 50 minuten per omloop in de schaduw van
de aarde. Begin mei zal dit zijn
teruggelopen tot 30 minuten per omloop.

UoSAT-OSCAR 11

De nieuwe programmatuur voor de Digitalker
spraaksynthesizer in OSCAR 11 blijkt prima
te werken. Tijdens de internationale
Noordpool Ski-expeditie, vanaf begin maart,
zal de Digitalker van OSCAR 11 elke 2
minuten in bedrijf zijn om informatie te
geven over de positie van de ski-ers.

FUJI-OSCAR 12

Vanaf midden februari is het gebruiksschema
voor OSCAR 12 als volgt gepland:
mode JA van 20-2 0827 UTC tot 22-2 0435 UTC.
Op 25 februari wordt tussen 0355 en 0557 UTC
de speciale telemetrie programmatuur in de
boordcomputer geladen, die wordt gebruikt bij
mode JD bedrijf. In die periode is mode JD
alleen in bedrijf als digipeater. Vervolgens
luidt het gebruiksschema als volgt:
mode JD van 25-2 1005 UTC tot 26-2 0706 UTC,
mode JD van 27-2 0815 UTC tot 28-2 0720 UTC,
mode JD van  1-3 0531 UTC tot  2-3 0436 UTC,
mode JD van  3-3 0545 UTC tot  4-3 0451 UTC,
mode JD van  5-3 0153 UTC tot  6-3 0301 UTC.
Daarna is mode JA weer in bedrijf gedurende
enkele dagen. Alle telemetrie rapporten zijn
welkom bij de JARL.

AMSAT-Phase 3C

Het ziet er nu naar uit dat de lancering van
ARIANE 401, vlucht V22, met onder andere
Phase 3C aan boord, niet zal plaatsvinden
voor 1 juni 1988. Phase 3C is helemaal gereed
voor verscheping. Veel hangt af van de
volgende ARIANE lancering, vlucht V21, in de
avond van 4 maart. Hierbij moet een ARIANE 3
raket twee kommunikatie satellieten in een
hoge elliptische baan brengen.

NADERE INFORMATIE OVER RUDAK

De 24 cm uplink ontvanger zal over een bereik
van +/- 7,5 kHz scannen, op zoek naar uplink
signalen. Men hoeft dus geen rekening te
houden met korrektie van doppler verschuiving.
Dit scannen gebeurt met een snelheid van 120
ms per scan. Voor het detekteren en
demoduleren van een ontvangen signaal heeft
het systeem zo'n 100 ms nodig. Hiermee zal
men rekening moeten houden bij het instellen
van de TNC (AXDELAY). De optimale waarde zal
worden doorgegeven door RUDAK zelf maar zal
waarschijnlijk niet veel afwijken van de
waarde die gewoonlijk wordt gebruikt bij de
'aardse' packet radio verbindingen. Omdat de
gebruikers van RUDAK elkaar niet kunnen horen
is hier sprake van een echt ALOHA
kommunikatie systeem. Dit betekent onder
andere dat het maximale rendement van het
kanaal 18 % bedraagt. Daarom heeft men
gekozen voor een 6 maal hogere uplink
transmissie snelheid (2400 Bits/s) dan de
downlink snelheid (400 Bits/s). Overigens
kan, voor speciale toepassingen, de downlink
snelheid worden omgeschakeld naar 1200
Bits/s met NRZI codering, zodat de downlink
dan compatible is met de downlink van mode
JD van OSCAR 12. Gewoonlijk zullen de
gebruikers 2400 Bits/s BPSK signalen naar
RUDAK zenden op 24 cm en 400 Bits/s Bi-Phase
PSK signalen ontvangen op 70 cm. De downlink
signalen zullen veel lijken op de PSK
signalen die door de bakenzenders van OSCAR
10 werden uitgezonden, toen zijn
boordcomputer nog goed funktioneerde.

POLAIRE SKI-EXPEDITIE

De expeditie start rond 1 maart vanaf Kaap
Arktichesky op het eiland Severnaya Zemlya
en moet 90 tot 100 dagen later eindigen bij
Kaap Columbia op Ellesmere Island. De tocht
gaat over een afstand van 1730 km, eerst 980
km van Rusland naar de noordpool en dan 750
km van de pool naar Canada. Het is een
wetenschappelijke expeditie waarbij allerlei
experimenten op vele terreinen worden
uitgevoerd. Alle apparatuur en materialen
worden meegenomen door de ski-ers. Zes maal
tijdens de tocht zullen levensmiddelen worden
'gedropped' door vliegtuigen. Alleen in
noodgevallen zullen de vliegtuigen landen.
De kommunikatie wordt verzorgd met amateur
radio apparatuur.

WEERSATELLIETEN

Op 30 januari is de nieuwe Russische
weersatelliet METEOR 2-17 gelanceerd. Zijn
Catalogusnummer is 18820 en zijn
internationale aanduiding is 88-005A. De
satelliet bevindt zich in eenzelfde soort
baan als zijn voorgangers en zendt APT
beelden uit op 137,300 MHz. (Aldus PA0DLO).

PTT VOORJAARS-EXAMEN

De voorjaarsexamens 1988: radiotechniek en
voorschriften 1 en 2 worden op 13 april 1988
te Utrecht afgenomen. Opnemen en seinen van
morsetekens met snelheden van 8 en 12 woorden
per minuut worden in de periode van 16 mei
tot 26 mei 1988 te Utrecht afgenomen.
Aanmelden voor de voorjaarsexamens is
mogelijk tijdens werkdagen tot 1 februari
1988. Het aanmelden dient telefonisch te
geschieden bij het examen-sekretariaat voor
radiozendamateurs te Groningen, tel. 050 -
608029. De aanmeldingen worden schriftelijk
bevestigd waarbij de kandidaten tevens het
desbetreffende examenprogramma en de
machtigings voorwaarden krijgen toegezonden.
Via dit telefoonnummer kunnen desgewenst
nadere inlichtingen worden verstrekt.
De kosten voor deelneming aan een der
examens bedragen fl 62.50.

WEGEN INFORMATIE MODULE

De afgelopen weken zijn in vijftien
wegrestaurants zuilen geplaatst met daarin
een groot beeldscherm voor WIM (Wegen
Informatie Module), een geheel Nederlandse
vinding. De informatie voor Wim wordt
geleverd door KNMI, ANWB en de Algemene
Verkeerscentrale Driebergen. De informatie
wordt via een centrale computer doorgegeven
aan de diverse wegrestaurants. De
programmatuur voor dit systeem is geheel in
C geschreven met in de terminals Basic
programma's. Vanuit de centrale Rijsbergen-
Hazeldonk aan de snelweg Breda- Antwerpen
wordt alle informatie verzameld en direct
doorgegeven aan de terminals. Transmissie
snelheid is 1200 baud, daarbij gebruik
makend van kieslijnen die rechtstreeks
aangesloten zijn.

Vanuit de centrale kan men per zuil de
beelden selecteren en in een caroussel
plaatsen. Omdat de beelden via Cept-normen
zijn opgebouwd ontstaat er een mooi beeld.
Doordat er buffers in dit systeem zijn
ingebouwd kan men bij storingen direct
zien waar de problemen zich voordoen en
zonodig ingrijpen.

Binnen enkele maanden hoopt men tachtig
van deze zuilen geplaatst te hebben.
De ANWB zal de zuilen ook gaan gebruiken
voor de bekende oproepen voor vakantiegangers.
Met Verkeer en Waterstaat wordt overlegd
hoe op de verkeersborden een aanduiding kan
worden geplaatst waar de informatiepunten
gevestigd zijn.

STERRENGIDS 1988

Vijftig jaar geleden verscheen de eerste
Sterrengids. In het voorwoord schrijft de
toenmalige voorzitter van de NVWS,
Dr. J. van der Bilt, dat de gids bedoeld
is om hen 'die liefde voor de sterrenkunde
gevoelen en belang stellen in de wondere
pracht van de nachtelijke hemel en de
veelheid der waar te nemen verschijnselen,
een nauwgezette gids' te zijn. Ditzelfde
geldt nog steeds en dus ook voor deze
nieuwe Sterrengids.

De gids is door de jaren heen wel sterk
veranderd. Er staat veel meer informatie
in en de sterrenkaartjes en foto's
zijn talrijker.
In de Sterrengids 1988 wordt speciaal
aandacht besteed aan:
- de sterrenhemel op het zuidelijk halfrond
- de ster Wega, standaard A-type met
planeetsysteem?
- de beroemde supernova 1987A
- het waarnemen met het blote oog
- het tekenen van de maan
Ook kunt U in de gids vinden:
- tips voor het waarnemen en fotograferen
van verschijnselen.
- grote, ronde sterrenkaarten voor iedere
maand
- informatie over de Zon, de Maan, alle
planeten, tientallen planetoiden, te
verwachten kometen, meteoorzwermen etc.

Bestelwijze Sterrengids 1988: in de winkel
te koop voor f 34,50 of door overmaking van
dit bedrag op giro 3191545 t.n.v. Stichting
De Koepel in Utrecht, onder vermelding
van Sterrengids '88.

ADVERTENTIES

In Beeldkrant 100 schreven we dat we van plan
waren om NIET-COMMERCIELE advertenties in de
Beeldkrant te gaan opnemen. Bij deze krijgt U
alvast een voorproefje. Graag uw reacties,
zowel vraag als aanbod, naar: Postbus 1200,
1200 BE Hilversum. Ook horen we graag van U
of dit initiatief U bevalt.

KORTE-GOLF ONTVANGER

Marcel Rohrs biedt een korte-golf ontvanger
aan, type National HRO, ongeveer 40 jaar oud.
Het is een zeer mooi ding, met voeding en
authentieke veldsterkte meter. De vraagprijs
bedraagt 225 gulden. Bel Marcel, 030-761085.
Ook heeft hij een CBM 128 te koop. Hiervan is
de vraagprijs 500 gulden.

SATELLIET TV-SET

Lion Keezer biedt een complete Satelliet TV
set ter overname aan, bestaande uit een
draaibare schotel 1,5. + 1,7bd LNC, TUNER,
alsmede voet en polarmount. Alles bij elkaar
vraagt hij hiervoor f2900,-. Bel 02523-75436
of 06-5211631, of schrijf naar Postbws 99,
2211 AB Noordwijkerhout. Tevens gevraagd:
Atari 1040stf software ter ruiling.
