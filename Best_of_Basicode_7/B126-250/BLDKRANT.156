156, zon 12 juni '88

KENNIS NATUUR- EN SCHEIKUNDE NOODZAAK

Iedere burger moet iets weten van
plastics en zure regen. Dit zeggen
Professor Dr.Ir.H. van Bekkum en Dr.
G.Bresser, voorzitters van resp. de
Koninklijke Nederlandse Chemische
Vereniging (KNCV) en de Vereniging
van de Nederlandse Chemische Industrie
(VNCI). Zij schrijven dit in een brief
aan de Tweede Kamer, naar aanleiding
van de plannen van de Minister van
Onderwijs de lesuren voor natuur-
en scheikunde te verminderen.
Verreweg de meeste Nederlanders leren
alleen op de middelbare school iets
over natuur-en scheikunde. De minister
wil deze vakken nu gaan combineren en
het aantal lesuren van 280 per jaar
terug brengen naar 200. Voor het vak
scheikunde zou het huidige aantal lesuren
80 moeten blijven, vinden de beide heren.
Het is de enige kennis van natuur- en
scheikunde, die de meeste Nederlanders
meekrijgen om verantwoordelijke en mondige
burgers te worden. Er is nu al gebrek aan
mannen en vrouwen, die een natuurkundige
of scheikundige opleiding hebben gehad.
Het zou nuttig zijn, als de lessen meer
afgestemd worden op chemie en natuurkunde
zoals de leerling die in het dagelijks
leven om zich heen ziet.

INVOERING VAN TECHNISCHE VAKKEN

Het nieuwe vak techniek, dat de minister
wil invoeren op de middelbare scholen, moet
volgens beide verenigingen niet teveel
gaan lijken op een beroepsopleiding voor
vakmensen. Het is nuttig, dat jongelui
ook leren hun handen te gebruiken.
Even nuttig is, dat de leerlingen bij dat
vak ontdekken, welke scheikundige en
natuurkundige processen bijvoorbeeld bij
verf en lijm te pas komen.
Het vak techniek, maar ook elk van de
vakken natuurkunde en scheikunde mogen
volgens de twee verenigingen alleen
gegeven worden door bevoegde natuur-
resp. scheikundedocenten.

HULPMIDDELEN VOOR GEHANDICAPTEN

Het bedrijf Klein en Melgert Developments in
het Gelderse Groessen heeft een aantal
elektronische hulpmiddelen voor gehandicapten
ontwikkeld. Het LEDTABLO is een aangepast
toetsenbord, dat in plaats van het gewone
toetsenbord op een PC wordt aangesloten. De
MUDIKOM is een los toetsenbordje, waarmee
mensen met een spraakstoornis in een enkele
toetsaanslag een mededeling op een schermpje
kunnen laten verschijnen. De PrediXY-Writer
is een speciale computer voor
tekstverwerking. Na de eerste paar
toetsaanslagen probeert de computer de rest
van het woord te voorspellen. Zo kan een
tekst gemaakt worden met veel minder
toetsaanslagen dan normaal nodig zijn.

LEDTABLO

Het LEDTABLO is veel kleiner dan een gewoon
PC-toetsenbord: het meet slechts 10 bij 9
centimeter. Het kan daardoor bediend worden
door mensen met een heel klein handbereik.
Een klein toetsenbordje heeft natuurlijk ook
nadelen, maar die kunnen worden opgevangen.
Er kan namelijk een reactietijd van de
toetsen worden ingesteld. Wordt per ongeluk
een toets enkel heel even aangeraakt, dan
telt dat niet. Kracht is niet nodig:
aanwijzen van de gewenste toets is voldoende.

TOETSCOMBINATIES

Bij een gewoon toetsenbord moeten vaak
meerdere toetsen tegelijk worden ingedrukt.
Denk maar aan de combinatie van de
hoofdletter- of de controltoets met een
andere toets. Bij het LEDTABLO blijft na
aanwijzen automatisch de hoofdlettertoets
aan, totdat de andere toets wordt bediend.

MET EEN ENKELE SCHAKELAAR

Mensen die niet in staat zijn met een vinger
over het toetsenbord te bewegen, kunnen het
bedienen via een enkele schakelaar. Iedere
toets is voorzien van een lampje (eigenlijk
een LEDje, een light emitting diode, vandaar
ook de naam LEDTABLO). Door het bedienen van
de schakelaar gaat het brandende lampje over
het toetsenbord stappen. Steeds licht een
naburige toets op. Via de schakelaar kan weer
worden aangegeven dat het lampje de gewenste
toets bereikt heeft. Wanneer een gehandicapte
in staat is twee schakelaars te bedienen, kan
het lampje zowel in horizontale als in
verticale richting worden gestuurd. De
bediening gaat dan natuurlijk sneller.

GEEN VERSCHIL VOOR COMPUTER

Voor de computer maakt het niets uit, of een
gewoon toetsenbord of een LEDTABLO is
aangesloten. De gehandicapte kan daardoor met
precies dezelfde software werken als de
niet-gehandicapte. Bij andere bedienings
systemen voor gehandicapten is dat wel eens
anders. Het LEDTABLO vermijdt alle aanpassings
problemen die die systemen met zich meebrengen.

MUDIKOM

De MUDIKOM is een communicatie hulpmiddel voor
mensen met ernstige spraakstoornissen. In het
geheugen ervan kunnen boodschappen van 80
tekens per stuk worden opgeslagen,
bijvoorbeeld: IK WIL WAT DRINKEN (IN EEN GLAS
MET EEN RIETJE). IK WIL: CHOCOLADEMELK. De
boodschappen kunnen door een enkele
toetsaanslag worden opgeroepen. De boodschap
verschijnt op een schermpje bovenaan de
MUDIKOM en kan gelezen worden door degene met
wie het gesprek wordt gevoerd.

KLEIN, MAAR VEELZIJDIG

De MUDIKOM is een los apparaatje, dat een
ingebouwde, oplaadbare batterijvoeding heeft.
Wanneer iemand niet alleen een spraakhandicap
heeft, kan de MUDIKOM hem nog op allerlei
andere manieren van dienst zijn. Allereerst
zijn er voor de bediening ongeveer dezelfde
mogelijkheden als al besproken bij het
LEDTABLO. Verder kan het apparaatje niet
alleen berichten laten verschijnen, maar ook
bedienings signalen afgeven voor een
elektrische rolstoel. De MUDIKOM kan in huis
ook dienen als afstands bediening voor de
verlichting, radio en televisie. Scholieren
kunnen de MUDIKOM gebruiken om aantekeningen
te maken, die dan later naar een printer
kunnen worden gestuurd. Dat kan zelfs
draadloos!

PREDIXY-WRITER

De PrediXY-Writer is een tekstverwerker,
waarvan ook niet-gehandicapten wel eens
gedroomd zullen hebben. Na het aanslaan van
een paar letters, probeert de computer de
rest van het woord zelf aan te vullen. Na mo
komt hij bijvoorbeeld met mogelijk, na ho met
hoegenaamd. Als we het met de voorspelling
eens zijn, slaan we een bepaalde toets aan en
kunnen we verder gaan met het volgende woord.
De woordenlijst waarvan de PrediXY-Writer
gebruik maakt, kunnen we zelf opbouwen en
wijzigen. De PrediXY-Writer heeft dezelfde
bedienings mogelijkheden als het LEDTABLO en
de MUDIKOM.

SCHAKELAARS

De schakelaars waarmee deze apparaten bediend
kunnen worden, kunnen gewone drukknoppen
zijn. Er zijn echter ook allerlei andere
types mogelijk. Zo zijn er schakelaars die
worden bediend door blazen of zuigen. Deze
kunnen worden gemonteerd aan een
scharnierende arm of aan een flexibele buis
(zoals ook worden toegepast bij leeslampen).
Een ander type schakelaar is de balg, een
zacht kussentje, dat kan worden ingedrukt met
de hand, de knie, de voet of het hoofd. Ook
hier kan een reactietijd worden ingesteld.

INGEDRUKT HOUDEN

Voor sommige mensen is het het handigst de
schakelaar ingedrukt te houden totdat het
lampje op het toetsenbord de juiste plaats
heeft bereikt. Voor anderen is er de
mogelijkheid de schakelaar even in te drukken
om het lampje van start te laten gaan en
vervolgens opnieuw in te drukken, wanneer het
lampje zijn bestemming heeft bereikt.

INFORMATIE

Wie nadere informatie wenst over deze
artikelen, kan terecht bij: Klein en Melgert
Developments, Helhoek 30, 6923 PE Groessen,
telefoon 08360- 96653, na kantooruren 08367-
61715. (Pim van Tend schreef dit bericht)

VERBETERD VERTAALPROGRAMMA MPF-II

Het oude programma geeft problemen als de
opname niet geheel storingsvrij is. Bij het
resetten van de computer gaat het mis omdat de
programma's nu over het algemeen wat langer
zijn dan in de tijd, dat het vertaalprogramma
werd ontworpen. Men kan zelf het bestaande
programma aanpassen, opdat dit euvel zich niet
meer zal voordoen.

AANPASSEN VAN HET PROGRAMMA

Laad het vertaalprogramma (machinetaal deel)
en blijf in de 'monitor'. Tik het volgende
precies over (CR betekent: druk op return):

@8270:45 2E 85 2E F0 5A 48 20 (CR)
@8278:43 F0 90 03 4C D3 C2 68 (CR)
@8280:4C BB 82 (CR)
@82B5:4C 70 82 EA EA EA (CR)

(De '@' zet de computer zelf neer!)

SAVEN VAN DIT PROGRAMMA

Als dit allemaal is ingetikt, kan men het
programma op een bandje wegschrijven met:

@8270.852FW''BASCO2'' (CR)

(Inplaats van '' natuurlijk gewone aanhalings-
tekens gebruiken!). Dit programma is dan te
laden met: MP:HOME:CALL-159 (CR)
@R (CR)

GEBRUIK VAN HET VERBETERDE PROGRAMMA

Als het machinetaal gedeelte en de subroutines
op de gebruikelijke manier zijn geladen, kan
een Basicode programma worden ingelezen met:
CALL 33725 (CR). Indien geen inleesfouten
worden gevonden, wordt het dan automatisch
naar Basic vertaald. Worden er wel fouten
gevonden, dan gebeurt dit niet. Men kan dan de
computer resetten door op de spatiebalk te
drukken en de recorder te laten doorlopen.
Zodra er iets wordt gelezen, komt de MPF-II
terug in Basic, wat te zien is aan de '>'. Met
CALL 33730 (CR) kan het ingelezen programma
worden bekeken en/of met CALL 33735 (CR) in
Basic worden vertaald (met de fouten!). Om
naar fouten te zoeken kan met control+S dit
proces worden onderbroken en met control+Q
weer worden hervat. Verbeteringen kunnen dan
naderhand op de gebruikelijke wijze in het
Basic programma worden aangebracht.
(met dank aan Pieter Vijlbrief)

BEELDKRANT ADVERTENTIES

Vandaag weer een aantal non-commerciele
advertenties in de Beeldkrant. Heeft U ook
iets te vragen en/of aan te bieden op het
gebied van computers en/of communicatie,
schrijf dan een briefkaart naar Hobbyscoop,
en uw advertentie wordt GRATIS geplaatst!

T.M. den Toom is op zoek naar een Videodat
300 interface met bijbehorende software voor
zijn Philips MSX-2 computer, danwel naar een
adres waar dit interface verkrijgbaar is.
Reacties graag naar: Hasselaar 13, 3755 AV
Eemnes, Tel. 02153 - 83640.

Zendamateur D.A. van de Poel uit Velp biedt
te koop aan: een MSX-1 computer type SVI 728,
voorzien van diskdrive, geheugenkaart, Philips
monitor, programma's en documentatie, e.e.a.
in prima staat. De vraagprijs bedraagt f750.
Bel voor nadere informatie: 085 - 620861.

Te koop: 'robot-arm' type SVI 2000 met
bijbehorend interface, geschikt voor alle
typen MSX computers. Prijs: f120. Bel naar
H.J. Smit in Drunen, tel. 04163 - 72059.

Gerard Tibben uit Lettele heeft een PC gekocht.
Daarom biedt hij nu te koop aan: een Commodore
64 + datarecorder + diskdrive 1541 + kleuren-
monitor + printer MPS 1200 + 2 joysticks + veel
software. Totaalprijs f1650. Tel. 05705 - 301.

De laatste voor vandaag is J. Jansma uit
Echtenerbrug. Hij biedt zijn Sharp MZ-700 te
koop aan, incl. diskdrive en fax-apparaat voor
persfoto's een weerkaarten. Tel. 05144 - 1961.
