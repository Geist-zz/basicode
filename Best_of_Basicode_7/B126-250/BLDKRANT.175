175, maa 17 okt '88

NIEUW LABORATORIUM SRON

Het Nederlands ruimte onderzoek, dat landelijk
wordt gecoordineerd door de Stichting Ruimte
Onderzoek Nederland (SRON), krijgt volgend jaar
de beschikking over een nieuw, zeer geavanceerd
onderzoek laboratorium op de Uithof in Utrecht.

Het Utrechtse laboratorium van SRON, nu nog
gevestigd op het Kanalen eiland, verhuist medio
1989 naar het dan geheel herbouwde Generatoren
gebouw in de Uithof, het Universiteits complex
van de Rijks universiteit Utrecht. De daarin te
realiseren onderzoek faciliteiten zijn nodig om
in de komende jaren ons land op niveau aan het
Europese ruimte onderzoek te laten deelnemen.
Het ruimte onderzoek raakt in de komende jaren
in een stroomversnelling door de lancering van
een groot aantal Europese satellieten.

SRON maakt zich sterk om hiervoor apparatuur
te ontwikkelen en te bouwen, maar het huidige
laboratorium in Utrecht is in onvoldoende mate
toegerust om aan de extreem hoge technologische
eisen, die gelden voor dergelijke apparatuur,
te voldoen. Dankzij extra steun van het
Ministerie van Onderwijs en Wetenschappen, de
Nederlandse organisatie voor Wetenschappelijk
Onderzoek (NWO) en de Utrechtse universiteit
kan nu het Generatoren gebouw op de Uithof
worden omgebouwd tot een nieuw geavanceerd
laboratorium met kantoor ruimten, waarin ook
het bureau van SRON zal worden gehuisvest.

SCHONE KAMERS

Bijzonder zijn de schone kamers van het nieuwe
laboratorium, waarin een stofklasse van 1000
kan worden gerealiseerd, dat wil zeggen dat er
minder dan 1000 stofdeeltjes per kubieke voet
lucht in voorkomen. De nieuwe technische
voorzieningen in de Uithof zijn allereerst
bedoeld voor het astronomisch en astrofysisch
werkprogramma van SRON, maar maken het mogelijk
ook instrumenten te ontwikkelen voor andere
takken van ruimte wetenschap, zoals het
aardgerichte onderzoek en micro zwaartekracht
onderzoek (bij bijna gewichtloosheid).

Met de verbouwing en de verhuizing van het
Utrechtse laboratorium is in totaal een bedrag
van 18 miljoen gulden gemoeid.
Bij SRON werken in totaal 140 mensen. SRON
is verspreid over 3 laboratoria in Utrecht,
Leiden en Groningen. Het SRON laboratorium in
Utrecht, dat medio 1989 in zijn geheel naar
Utrecht verhuist, is met ruim 90 medewerkers
de grootste vestiging.

COMPUTERS VOOR BASISSCHOLEN

Op grond van door de Centrale Commissie
Onderwijs Overleg (CCOO) opgestelde
specificaties zal het Ministerie van Onderwijs
en Wetenschappen binnenkort een aanbesteding
uitschrijven voor de aanschaf van computer
apparatuur voor het basis onderwijs.

Tussen 1990 en 1994 zal voor alle basisscholen
en een groot aantal scholen voor speciaal
onderwijs, op projectbasis computer apparatuur
beschikbaar worden gesteld. Per 60 leerlingen
krijgt een school 1 computer.

In het najaar zal de minister samen met de
besturen-organisaties op grond van de binnen
gekomen aanbiedingen bepalen welke apparatuur
wordt geleverd en met welke hardware bedrijven
men daarvoor contracten zal aangaan.

SPECIFICATIES

De specificaties, indertijd vastgesteld door
de CCOO, zijn ondermeer: besturing door een
microprocessor uit de Intel 80XXX lijn; een
harde schijf van ten minste 20 megabyte en
ten minste 2 vrije slots; los toetsenbord,
waarvan de layout, gebruik van functie toetsen
en speciale toetsen nog nader kan worden
uitgewerkt; 1 grafische standaard; monochroom
beeldscherm met een resolutie van ten minste
640 x 480; Wimps omgeving (dat wil zeggen
werkomgeving met vensters, iconen, menu's,
plaatjes en een muis); interfaces voor muis,
keyboard, VLP/VD ROM, printer, modem, netwerk.

Het ligt in de bedoeling de deskundigheids
bevordering en nascholing van leraren in het
basis onderwijs en het speciaal onderwijs,
alsmede de courseware ontwikkeling, volledig
af te stemmen op de in het najaar te kiezen
apparatuur. (Bron: de Automatiseringsgids)

OPEN DAG CHEMIE

Op zaterdag 29 oktober a.s. wordt voor de zesde
achtereenvolgende keer de landelijke Open Dag
Chemie georganiseerd door de Koninklijke
Nederlandse Chemie Vereniging en de Vereniging
van de Nederlandse Chemische Industrie.
De wondere wereld van de chemie is op die dag
voor iedereen toegankelijk op honderd adressen
tegelijk in Nederland. In een groot aantal
chemische fabrieken ziet men, wat chemie
betekent voor onze gezondheid (medicijnen),
voor onze voeding (kunstmest, gewasbeschermings
middelen, reuk- en smaakstoffen), voor ons
comfort (van kunststoffen in auto's tot
kleurentelevisie) en voor onze kleding
(kunstvezels en kleurstoffen). Maar ook welke
zorg die fabrieken besteden aan het milieu en
aan energiebesparing.

In laboratoria van universiteiten wordt getoond
hoe wetenschappelijk onderzoek wordt gedaan
naar nieuwe chemische produkten, produktie
methoden en naar bescherming van het milieu.
Chemici bij Keuringsdiensten van Waren tonen
hoe zij waken over de gezondheid van de
consument. Weer andere chemici tonen in
laboratoria van ziekenhuizen welke geheimen
zij aan bloed, urine etc. ontlokken, opdat de
artsen hun werk beter kunnen doen.

Publicaties in de regionale bladen zullen de
adressen geven van de instellingen die open
deur houden. Wie in oktober de volledige lijst
van deelnemers wil ontvangen, kan die nu al
(gratis) aanvragen bij Voorlichting Chemie,
Antwoordnummer 10105, 2260 WB Leidschendam.

OPEN DAG VOOR MEISJES

Holland Elektronica, de FME branche organisatie
voor elektronica en industriele automatisering,
organiseert in samenwerking met de Netelcom en
onderwijs organisaties een bedrijfs open dag
voor meisjes van 4 MAVO, 4/5 HAVO en 5/6 VWO.

25 bedrijven, verspreid over het hele land,
zullen op donderdag 24 november 1988 hun
poorten openen voor vrouwelijke leerlingen van
MAVO, HAVO en VWO. Doel is meisjes kennis te
laten maken met werkzaamheden die meestal door
mannen worden verricht.

De meisjes krijgen een rondleiding door het
bedrijf, kunnen deelnemen aan allerlei 'doe'-
aktiviteiten en praten met vrouwen die al een
technische functie in het bedrijf uitoefenen.
Meisjes kunnen zich op deze manier een
concreet beeld vormen van technische beroepen
en technische bedrijven in de electronica.

Holland Electronica en de instellingen voor
MTO en HTO, die in de organisatie van deze
open dag in de bedrijven nauw samenwerken,
hopen dat meisjes zozeer geinteresseerd raken
in de beroepen in deze tak van industrie, dat
de meisjes MTS of HTS als vervolg opleiding
zullen kiezen.

AANMELDEN

Meisjes, schooldecanen en docenten wis- en
natuurkunde kunnen zich aanmelden via het
aanmeldings formulier, dat naar alle
schooldecanen in de regio van de deelnemende
bedrijven wordt verstuurd, of rechtstreeks
bellen naar: Holland Electronica (tel. 079-
531345 of 079- 531356), en vragen om een
aanmeldings formulier.

Meisjes die een electronica bedrijf bezoeken
op 24 november a.s. kunnen meedoen aan een
essay- wedstrijd. De titel van het essay is:
'Ik en de techniek'. Hoofdprijs: een PC.

ADVERTENTIES

Jonathan Marks biedt zijn Advance 86 MS-DOS
computer te koop aan, met twee ingebouwde 5,25
inch disk drives en de nodige systeemsoftware.
De vraagprijs bedraagt f750. Inlichtingen:
tel. 035-16151 (Wereldomroep), vragen naar
Jonathan of Marian Marks.

Te koop aangeboden: Aquarius 32K computer met
data-recorder en Tandy DMP 105 matrix printer
(80 koloms). Met zeer veel software waaronder
een Basicode-2 vertaalprogramma, een 40 kar.
programma e.d. Vraagprijs f400.
Tevens te koop: Aquarius 16K computer met
Aquarius thermische matrix printer, incl. 12
rollen thermisch papier en software. Prijs:
f200. Te bevragen bij: Walther v/d Elshout,
tel. 040-817333 (na 18.00 uur).

Tot slot: Dick Zwakenberg uit Leidschendam
zoekt contact met Osborne (DD) gebruikers om
via een Osborne geformateerde CP/M schijf
CP/M software te kunnen draaien op een MS-DOS
machine met V20. Bel naar: 070-200330.

Stuur uw non-commerciele advertentie m.b.t.
computers en/of communicatie naar NOS-radio
Hobbyscoop, Postbus 1200, 1200 BE Hilversum.

AFSCHEIDSCOLLEGE PROF VERHOEFF

De hoogleraar J J Verhoeff (een in Nederland
wijd en zijd bekende computer-prof) heeft
onlangs met een geestige rede afscheid
genomen van zijn studenten aan de Erasmus
Universiteit in Rotterdam. In het auditorium
waren ook vele bekenden van dhr. Verhoeff
aanwezig, onder meer van de vroegere vereniging
Teachip, waarvan hij voorzitter is geweest.

Professor Verhoeff ging met pensioen. Maar met
zijn laatste college gaf hij studenten en
bekenden veel stof tot nadenken. Hoewel zijn
rede over 'Fractals' ging: een wiskundige
aangelegenheid, was het een aansporing van de
spreker om na te denken over toekomst
verwachtingen en voorspellingen aan de hand
van statistieken. 'Zelden voorspelt men het
weer goed, zelden ook komt de voorspelling
van een politicus uit,' orakelde de professor.

Hobbyscoop heeft de hand weten te leggen op
1000 exemplaren van de slotrede van professor
Verhoeff. Wie het wiskundig getinte, maar
zeer geestige werkje wil hebben, zou even
onderstaande bon moeten opsturen:

----------------------
NOS-RADIO - HOBBYSCOOP
Lezing prof. Verhoeff
Postbus 1200
1200 BE Hilversum
----------------------

NIEUWE UITZENDTIJD HOBBYSCOOP

Sinds 1 oktober is het zendschema weer flink
door elkaar gegooid op de Hilversumse zenders.
Hobbyscoop maakt daar dankbaar gebruik van
door het Basicode- en computerblok op een
gunstiger tijdstip uit te gaan zenden. Vanaf
oktober verplaatsen wij de uitzending naar de
maandagavond van 21.35 tot 22.00 uur. Twee
voordelen: meer zendtijd en uitzenden vroeger
op de avond betekent minder last van fading.

-----------------------------
Aan: Hobbyscoop - NOS-radio
betreft aanvraag sticker
Postbus 1200
1200 BE HILVERSUM
-----------------------------

Plak dit adres op een envelop en stop daarin
een aan uzelf geadresseerde en gefrankeerde
(dus met een postzegel erop) tweede envelop.
Per omgaande ontvangt u dan de sticker met de
nieuwe tijden. We blijven WEL uitzenden op
Radio 5 omdat dit niet anders kan (dus 1008
kHz op de middengolf). Voor alle duidelijkheid:
de uitzendtijd van ons FM-stereo programma op
de woensdag (van 19.02 tot 19.30 uur via Radio
1 en 2) blijft voorlopig onveranderd.
