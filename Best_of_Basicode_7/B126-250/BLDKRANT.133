133, woe 16 mrt '88

ESA-LANCERING 21: DUBBEL SUCCES

In de nacht van vrijdag op zaterdag zijn door
Arianespace - werkmaatschappij van de European
Space Agency (ESA) vanuit Kourou met succes
twee communicatie satellieten gelanceerd. Een
daarvan was de France Telecom van het ministerie
van defensie. 1C vervangt zijn zusje 1B, dat in
februari (onverwacht) defect raakte. 1C is
gepland op 3 graden oost boven de evenaar en
zou 7 jaar moeten meegaan (en niet 2 jaar
zoals 1B). Hij voorziet in data- en telefonie
verbindingen en het overbrengen van radio- en
TV programma's. Aan boord zijn 12 transponders:
Vier 8,5 Watt, waarvan twee met een bandbreedte
van 120 en 2 met een 40 MegaHertz bandbreedte.
Drie daarvan verzorgen de verbinding tussen
centrum Frankrijk en de overzeese gebieden en
een vierde is alleen bedoeld voor Frans
Guyana en de Antillen. Ze werken met een 4
GigaHertz up- en een 6 GigaHertz downlink.

WERELDWIJDE VERBINDING

Met 7 en 8 Giga Hertz werken twee
transponders van 20 Watt. Zij maken deel uit
van het zogeheten Syracuse netwerk dat de
hele aardbol bestrijkt aan deze zijde. Dit
maakt vermoedelijk deel uit van het militaire
netwerk. Zes 12/14 GigaHertz transponders van
elk 20 Watt en een bandbreedte van 36 MHz
geven een geconcentreerde (spot)beam op Europa.
Die beams kunnen voor radio- en TV gebruikt
worden. De satelliet werd gebouwd door
Alcatel, is drie meter hoog en met zonne
panelen 16 m breed.

SPACENET EN GEOSTAR

De door GTE gebouwde Amerikaanse satelliet
is ook bedoeld voor communicatie en Radio
Determinatie. Het is al de vierde USA
satelliet die vanaf Kourou is gelanceerd.
Hij heeft 12 transponders aan boord in
4/6 GHz band met een bandbreedte van 72
MHz en zes met een bandbreedte van 72 MHz.
Daarnaast nog eens zes stuks van hetzelfde
type als boven in de 12/14 GHz band. Een
enkele ontvanger in de L-band werkt met
16,5 MHz bandbreedte. Hij komt 87 graden
west te staan en verbindt de westkust met
de oostkust voorts de Maagdeneilanden,
Hawaii, Puerto Rico en Alaska. Dit in beide
banden.

BELOFTE VOOR TOEKOMST

Na deze geslaagde ARIANE-vlucht
rekent men erop dat de volgende lancering,
vlucht V22, nog voor eind mei kan plaatsvinden.
Deze vlucht zal de eerste demonstratie-vlucht
zijn van de nieuwe ARIANE 4 raket. Daarbij
moeten drie satellieten in een hoge elliptische
parkeerbaan worden gebracht: Meteosat P2,
AMSAT-Phase 3C voor de zendamateurs en PANAMSAT.
Deze ingewikkelde lancering wordt uitgevoerd
met behulp van SPELDA, het drievoudige lanceer
systeem van de ARIANE. SPELDA bestaat uit twee
containers, een grote en een kleine, in de
neuskegel van de ARIANE 4 raket. PANAMSAT zit
bij de lancering in de grote container op een
koppelring, die bovenop de derde trap van de
raket is gemonteerd. Boven op de grote
container zit de kleine container met daarin,
ondersteboven gemonteerd, AMSAT-Phase 3C.
Boven op de kleine container zit de
weersatelliet Meteosat P2.

ARIANE 4: ZWAARGEWICHT

De nieuwe ARIANE 4 raket, de grootste en
zwaarste raket van de ESA, is bij de lancering
58,5 m hoog en weegt dan 471 ton. De drietraps
raket kan satellieten met een totaal gewicht
van 4200 kg in een hoge elliptische parkeerbaan
brengen. In de konfiguratie zijn tegen de
zijkant van de eerste trap twee extra vloeibare
brandstof raketmotoren en twee extra vaste
brandstof raketmotoren gemonteerd. Deze
motoren zorgen voor een aanzienlijke
hoeveelheid extra stuwkracht tijdens het eerste
deel van de vlucht. De 23,6 m hoge eerste trap
bevat vier Viking 5 motoren met per motor een
stuwkracht van 668 kN en heeft een brandduur
van 204 s. De twee vloeibare brandstof boosters
bevatten elk een Viking 6 motor met per motor
een stuwkracht van 661 kN en een brandduur van
135 s. De twee vaste brandstof boosters hebben
elk een stuwkracht van 635 kN en slechts een
brandduur van 34 s. De 8,1 m hoge tweede trap
bevat een Viking 6 motor met, in vakuum, een
stuwkracht van 786 kN en een brandduur 123 s.
Tenslotte bevat de 7,1 m hoge derde trap (H10)
een HM7 motor met, in vakuum, een stuwkracht
van 62 kN en een lange brandduur van 725 s.
De neuskegel, met daarin SPELDA en de drie
satellieten, is 13,4 m hoog en heeft een
buitendiameter van 4 m.

NOORDPOOL SKI-EXPEDITIE

De wetenschappelijke ski-expeditie over de
noordpool is van start gegaan om 0740 UTC op
3 maart. De groep van 13 man, 9 Russen en 4
Canadezen, vertrok vanuit de basis op
Severnaya Zemlya met vrij slecht weer bij een
temperatuur van - 45 gr C. Enkele uren na het
vertrek werd hun positie al bepaald met
behulp van het COSPAS satelliet systeem en
later doorgegeven via de Digitalker van OSCAR
11. Deze eerste positie op 3 maart was: 81 gr
21,2 min NB, 96 gr 12,8 min OL. Op 13 maart
waren ze gevorderd tot 82 gr 52,2 min NB, 97
gr 19,8 min OL. Na het passeren van de
noordpool trekken ze naar hun eindbestemming:
de basis bij Kaap Columbia op Ellesmere Island
in noord Canada, bij 83 gr 6 min NB, 70 gr
35,4 min WL. Informatie over de positie van
de ski-groep wordt dagelijks doorgegeven door
de Digitalker spraaksynthesizer van OSCAR 11
via de FM-bakenzender op 145,826 MHz. De
signalen van deze FM-zender zijn goed te
ontvangen op normale 2 m-apparatuur.
VE8LD en VE8RW, die deelnemen aan de
ski-tocht, melden dat zij de Digitalker goed
kunnen ontvangen met hun 2 m-portofoon.

BEGELEIDENDE BASIS-STATIONS

De ski-groep wordt begeleid vanuit verscheidene
basis-stations in het noorden van Rusland en
Canada. Leonid, UA3CR, is nu als EX0CR aktief
vanuit het basis-station bij het vertrekpunt
bij Kaap Arktichesky. Hij zal daar blijven
tot half april om daarna te gaan assisteren
in het Resolute Bay basis-station CI8C in
noord Canada. De kommunikatie tussen de
ski-groep en de basis-stations vindt plaats
op 80, 40 en 20 m. De ski-ers zullen,
aanvankelijk als UK0CI en later als CI8UA,
uitsluitend verbindingen maken met de
officiele basis-stations, dus niet met
individuele amateur-stations. Alle amateurs
worden wel uitgenodigd verbindingen te maken
met de basis-stations. Deze zijn aktief op
verscheidene banden, ook via amateur
satellieten, en met packet radio.

LAATSTE POSITIE EXPEDITIE

Actuele info: 'The voice radio report from
Severnaya Zemlya to England was received
in Norwich by Pat Gowen, G3IOR and relayed to
Surrey by telephone. The report, originated by
the Chief Radio Operator, Leonid Labutin, UA3CR,
said conditions were difficult for the
trekkers with the temperature at -45 degrees
Celsius and high winds. He also reported the
UoSAT Digitalker signals were 'good copy' on
the special ICOM micro 2AT radios being carried
by the trekkers.
DATUM   GMT    BREEDTE (N) LENGTE (O)  TEMP
09 mrt  1219   82g 05.6m   97g 42.0m  -47 C
10 mrt  1332   82g 18.7m   97g 13.3m
11 mrt  1136   82g 28.8m   97g 13.0m
13 mrt  1116   82g 52.2m   97g 19.8m  -42 C
15 mrt nog niet binnen. Zelfs het persbureau
TASS verspreidt de belevenissen van de skiers
via de telex.

UoSAT-OSCAR 11

Het aantal stations dat deelneemt aan de
experimenten met het Digital Communications
Experiment (DCE) in OSCAR 11 neemt nog steeds
toe. Het nieuwste station is ZS6SAT in
Johannesburg, met als operator Ian, ZS6IT,
van SA-AMSAT. De meest aktieve DCE gateway
stations zijn nu VK5AGR in Australie en GB2UP
in het UoSAT kommandostation in Surrey. Zij
wisselen elke week tientallen berichten uit
via het DCE. Andere aktieve DCE stations zijn
K1KSY en N6IIU in de USA en DB2OS van AMSAT-DL.
De ontwerpers van het PACSAT Communications
Experiment (PCE) voor UoSAT-C kunnen nu veel
praktische ervaring opdoen met de DCE
experimenten. Het PCE van UoSAT-C zal, in
tegenstelling tot het DCE in OSCAR 11,
beschikbaar zijn voor direkt gebruik door
alle daarvoor ingerichte amateurstations.
(Aldus Nico PA0DLO & Michiel in Surrey)

RUIMTEVAART-TENTOONSTELLING

Van 5 maart tot en met 29 mei vindt er een
grote ruimtevaart tentoonstelling plaats in
het 'Palais de Cinquantenaire' in Brussel.
De NASA, ESA en Russische ruimtevaart
instanties zijn ruim vertegenwoordigd.
Ook AMSAT-Belgium is aanwezig om
geinteresseerden in te lichten over
amateursatellieten.

CORRECTIE BELASTINGPROGRAMMA 1987

Chris Bouws uit Nieuwegein meldde ons dat de
uitkomsten van de rente- en dividend-
vrijstelling van de belastingvrije som niet
klopten voor een werkende en gehuwde
belastingplichtige waarvan de partner geen
eigen inkomen heeft. Dit is te verbeteren
door het toevoegen van enkele regels en het
veranderen van een GOTO- statement.

TOEVOEGEN:
1183 PRINT''Was U in 1987 meer dan zes
maanden gehuwd? (j/n) '';
1184 GOSUB 210: GOSUB 24500: PRINT IN$
1185 HW=0: IF IN$=''j'' THEN HW=1
1186 GOSUB 20000

WIJZIGEN:
In regel 5240 'GOTO 5440' veranderen in
'GOTO 5380'

Deze wijzigingen zullen uw aangifte een
prettiger uitkomst geven indien U tot de
genoemde categorie behoort. Met excuses aan
de fiscus...

SCHOOL ADVERTEERT

In onze Fidonet computer troffen we deze
opmerkelijke (niet commerciele) advertentie
aan: Deetman bezuinigt nogal! Onze basisscholen
hebben daarom geen middelen om computers aan
te schaffen. Omdat onderwijzers en leerlingen
toch met de computer kennis willen maken
zoeken we via deze weg (home)-computers.
Wie heeft ergens nog zo'n ding staan en wil
het afstaan (evt geringe vergoeding mogelijk)
We denken aan MSX, P2000, maar ook andere typen
zijn welkom. tel 040-535539. Alvast dank
namens 2 Veldhovense basisscholen. Telefoon
van Fido NOS-Hobbyscoop 035-45395. Ook voor
vragen en reacties op het programma.
