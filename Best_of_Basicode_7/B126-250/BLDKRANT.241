
241, woe 21 juni '89

JAPANSE SATELLIETORDER ARIANESPACE

Nog maar nauwelijks succesvol
gelanceerd... en Arianespace heeft
alweer een nieuwe order binnengehaald
voor de Ariane 44L raket die voorzien
is van vier vloeibare boosters. De
raket moet namelijk eind dit jaar een
Japanse satelliet in baan brengen die
als back-up station zal gaan dienen
voor de BS-2B satelliet. Deze satelliet
verzorgt op dit moment alle satelliet
programma's van Japan. De BS-2X
satelliet heeft een vermogen van 1.250
kg en staat op het GE 3000 platform dat
werd gebouwd door ASTRO SPACE en
onderdeel uitmaakt van General
Electric. De satelliet is voorzien van
drie kanalen en heeft een vermogen van
200 Watt per kanaal.

GLASVEZELRING RONDOM SCHIPHOL

Schiphol krijgt een glasvezelring en
een extra digitale telecommunicatie
centrale, Amsterdam Rozenburg. Het
geheel, dat in totaal een investering
vergt van enkele tientallen miljoenen
guldens, wordt aangesloten op het
Amsterdamse 020-net. De zogen.
'Schipholzone' krijgt hiermee EEN
netnummer. Delen van Hoofddorp,
Lijnden, Badhoevedorp en een deel van
Aalsmeer gaan dan eveneens tot het
020-net behoren. PTT Telecom wil
hiermee een bijdrage leveren aan de
verdere ontwikkeling van 'Amsterdam
Airport Schiphol' als aantrekkelijke
vestigingsplaats voor het
(buitenlandse) bedrijfsleven.

In het verleden heeft PTT Telecom
diverse verzoeken van bedrijven
gekregen om op het Amsterdamse net te
worden aangesloten. De glasvezelring is
vooral belangrijk voor de verwerking
van het sterk groeiende dataverkeer.
PTT Telecom verwacht in de komende
jaren een verdubbeling of
verdrievoudiging van het
telecommunicatie verkeer in dit gebied.
Daarnaast waarborgt de glasvezelring
ook tijdens calamiteiten een hoge
beschikbaarheid van verbindingen. De
realisering van de nieuwe verbindigen
gebeurt in nauw overleg met de
luchthaven en andere instanties.

De klanten die nu nog geen 020-nummer
hebben zullen grotendeels pas na 1990
hun nieuwe nummer krijgen. Nieuwe
vestigingen worden zoveel mogelijk
direct op het 020-net aangesloten.
Iedereen in het betrokken gebied
ontvangt een brief van de PTT waarin de
consequenties van de nummerwijziging
nader worden uiteengezet.

NOS WIL SPOEDIGE INVOERING VAN VPS

Binnenkort gaat het DB van de NOS met
Minister Brinkman van WVC praten over
de invoering van het 'video programming
system' (VPS) in Nederland. Het
NOS-bestuur heeft zich uitgesproken
voor spoedige invoering van deze
dienstverlening aan de kijkers en wil
dat de minister de benodigde jaarlijkse
exploitatie kosten ad f. 640.000,--
beschikbaar stelt. Consumenten-,
werknemers- en werkgevers- organisaties
hebben aan de NOS meegedeeld dat zij
dit streven ondersteunen.

VPS-SYSTEEM

Met het VPS systeem zal het mogelijk
zijn televisieprogramma's op
videorecorders op te nemen op het
exacte moment waarop de uitzending
begint en de opname net zolang te laten
duren totdat het programma afgelopen
is. De programma's moeten daarvoor van
een speciaal digitaal signaal worden
voorzien. De invoering van programmeer
systemen met nog meer mogelijkheden,
zoals het overbrengen van
programmagegevens van teletekst naar
het geheugen van de videorecorder, is
pas verder in de jaren '90 mogelijk.
Evenals in enkele andere Europese
landen heeft de introductie van VPS nu
de voorkeur van de Nederlandse omroep.

TELEVISIEBEELDEN IN DE TREIN

Siemens heeft een video bewakings
syteem ontwikkeld waarmee beelden van
het perron of van een verkeers centrale
rechtstreeks naar de trein kunnen
worden verzonden. De installatie
bestaat uit een vast gedeelte dat op de
perrons wordt opgesteld en een mobiel
gedeelte dat zich in de trein bevindt.
Voor de modulatie wordt gebruik gemaakt
van dubbelband frequentie- modulatie,
omdat deze ongevoelig is voor storing
door andere apparatuur.

BEWAKINGSSYSTEEM

Metro- of stads- spoorsystemen vormen
een goed alternatief voor de auto, maar
vereisen hoge rijsnelheden en een hoge
rijfrequentie die zonder een effectieve
en betrouwbare regeling en bewaking van
het treinverkeer niet mogelijk is. Voor
dit doel heeft Siemens daarom een
televisie bewakings systeem ontwikkeld
waarmee de televisie- beelden
rechtstreeks naar de trein zelf
overgebracht kunnen worden, zodat de
treinbestuurder snel op gevaarlijke
situaties kan reageren. Zo kan b.v. via
een monitor in de bestuurders cabine
worden gecontroleerd of na een stop
alle deuren gesloten zijn, zodat de
trein weer kan vertrekken. Voor dit
doel zijn op alle perrons twee camera's
geinstalleerd met een zodanige
beeldhoek dat de deuren zowel van de
voorzijde als van de achterzijde goed
in het oog kunnen worden gehouden.

VIDEOSIGNALEN

De videosignalen van beide camera's
worden via verdeel- versterkers geleid,
zodat de situatie op het perron ook in
de centrale verkeers- leiding bewaakt
kan worden. Na de verdeel- versterker
worden de videosignalen elektronisch
tot een enkel verticaal halfbeeld-
signaal gemengd dat dan via een
HF-modulator en een langs de rails
opgestelde zendantenne naar de monitor-
ontvanger in de cabine van de machinist
wordt overgezonden.

TEKST IN BEELD

De ontvanger in de trein heeft een
speciale, programmeerbare faciliteit
waarmee tekst onder in het beeld van de
monitor weergegeven kan worden. Langs
deze weg kunnen vanuit de centrale
verkeersleidingspost mededelingen op de
monitor geprojecteerd worden. Op deze
wijze kan bv. het treinpersoneel worden
geinstrueerd welke reddings maatregelen
getroffen moeten worden in
noodsituaties. Bovendien is langs deze
weg een uiterst betrouwbare
communicatie mogelijk tusen
treinpersoneel en verkeersleiding.

STORINGSBESTENDIG CAMERASYSTEEM

Speciaal ten behoeve van observatie- of
bewakingstaken in situaties waarin
sprake is van sterke elektromagnetische
storings invloeden, heeft Siemens een
nieuw zwartwit- en kleuren-
camerasysteem ontwikkeld. Het
camerasysteem is uitgerust met
CCD-sensoren en is zo afgeschermd dat
het ook in testcentra voor
elektromagnetische straling of in het
instraalbereik van zend- en
radarinstallaties gebruikt kan worden.

Elektronische apparatuur en systemen
ondervinden steeds meer hinder van
elektromagnetische storingen van
uiteenlopende aard. Het wordt dan ook
steeds belangrijker dergelijke systemen
zo te installeren dat zij, ongeacht hun
gevoeligheid voor elektromagnetische
straling, betrouwbaar en bedrijfszeker
kunnen functioneren. Met het nieuwe
camerasysteem van Siemens blijft ook in
bijzonder sterke stoorvelden, zoals die
b.v. aanwezig zijn in testruimtes waar
elektromagnetische straling wordt
opgewekt, een ongestoorde
beeldoverdracht en een hoge
beeldkwaliteit mogelijk. Dergelijke
ruimten worden gebruikt om de storings
gevoeligheid van elektronische
apparaten en systemen te testen, door
ze geruime tijd bloot te stellen aan
krachtige elektromagnetische velden in
het CW-bereik (=continuous wave) d.w.z.
ongedempte en ongemoduleerde golven.
Het complete camerasysteem met alle
besturings- en transmissie- elektronica
is daarom ingebouwd in een zogeheten
'kooi van Faraday'. De videosignalen en
besturings opdrachten voor de
camerafuncties, zoals het instellen van
de zoomlens met een brandpuntafstand
van 12,5 tot 75 mm, en het zwenken en
neigen van de camera, worden toegevoegd
via een optische glasvezel kabel.
Eventuele storende invloeden via het
wisselspannings net van 220V worden
bovendien onderdrukt door middel van
een netfilter. Alle storingen die het
camerasysteem via de besturings- en
transmissiekabel kunnen beinvloeden,
worden op deze manier uitgeschakeld. In
het testcentrum in Greding, het
grootste op dit gebied in Europa, is de
extreem hoge ongevoeligheid voor
elektromagnetische storingen van het
camerasysteem, grondig in de praktijk
getest, waarna de camera is goedgekeurd
volgens VG-norm 95373, procedure SF
02G/SF, 03G/SF, 04G en RS 03 (storings
bestendigheid in velden) in het
frequentiebereik van 10 KHz tot 18 GHz
met een veldsterkte van 200 V/m.

MEDIAVISIE

Van maandag 18 tot en met donderdag 21
september 1989 zal in de Amsterdamse
Rai de beurs MEDIAVISIE worden
gehouden. De lustrum- editie van
Mediavisie, de beurs voor audio-
visuele communicatie, wordt voor het
eerst gehouden met de Rai als partner.
De plannen waren zeer ambitieus
opgesteld. Het draagvlak van
Mediavisie, voorheen de beurs van de
'knopjes en kastjes', moest breder
worden. Doelstelling was het evenement
meer te richten op de toepassings
mogelijkheden van audiovisuele media,
wat Mediavisie aantrekkelijker zou
maken voor de potentiele
opdrachtgevers. De voorzitter van het
tentoonstellings comite (Dhr. Geel)
verklaarde tijdens de persconferentie
dat die doelstellingen op papier
volledig zijn gerealiseerd. Er staat
niet alleen een volwaardige vakbeurs
met een gevarieerde deelnemerslijst en
een representatief aanbod aan produkten
en diensten, maar er is tevens een
uniek geintegreerd seminar- programma
gerealiseerd dat de sleutel is voor het
succes van de nieuwe formule van
Mediavisie.

DOELGROEPGERICHT SEMINARPROGRAMMA

Het seminarprogramma tijdens Mediavisie
bestaat uit 14 sessies voor evenzovele
doelgroepen. De sessies zijn verdeeld
over de vier dagen dat Mediavisie duurt
en nemen elk een dagdeel in beslag. Er
zijn vier vaktechnische sessies, over
HDTV, Digitalisering, ontwikkelingen op
het gebied van audio en ontwikkelingen
op het vakgebied foto/film/dia. Drie
sessies staan in het teken van
toepassing van audiovisuele media in
specifieke branches: Gezondheidszorg,
Bouwwereld en Detailhandel. De overige
zeven behandelen de toepasssings
mogelijkheden van AV in specifieke
vakgebieden. De onderwerpen zijn hier:
interne communicatie, marketing
communicatie, personeel & organisatie,
opleiding en training, kwaliteitszorg,
klantgericht werken, en tenslotte het
milieu.
Doel van de seminars is bij de
opdrachtgevers kennis aan te dragen
over het gebruik van audiovisuele
middelen binnen een bepaald vakgebied.
De openingstijden van Mediavisie zijn
dagelijks van 10.00 - 17.00 uur, en de
toegang kost f 25,00.

