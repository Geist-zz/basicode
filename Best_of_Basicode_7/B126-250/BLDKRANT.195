195, maa 26 dec '88

REDU, NIET ALLEEN EEN MOOI PLAATSJE

In de Belgische provincie Luxemburg in het hart
van de Ardennen, ligt het sprookjesachtige
plaatsje Redu. Edoch, er is meer met dat dorpje
aan de hand dan menigeen zou vermoeden. In de
eerste plaats is Redu bekend als het eldorado
voor boeken verzamelaars, maar wat diep in de
bossen ligt verscholen is nog veel belangrijker
n.l. een van ESA's (European Space Agency)
belangrijkste satelliet volgstations. Al 20
jaar speurt dit station door het heelal.

GESCHIEDENIS

Om te beginnen werd dit grondstation door Esa
in 1968 gebouwd en maakte deel uit van een
netwerk. Hoofdzaak was het ondersteunen van
wetenschappelijke satellieten die rond de aarde
cirkelden. De eerste tien jaar volgde Redu de
satellieten ESRO-1A en ESRO-1B. Er werd
onderzoek gedaan naar het gedrag van
zonnedeeltjes die door de magnetosfeer op weg
waren naar de aarde. Door twee satellieten
tegelijkertijd te observeren was het mogelijk
om veranderingen te constateren en vast te
stellen of deze veranderingen tijdelijk of
ruimtelijk waren.

Omdat beide satellieten vlakbij de aarde in een
baan cirkelden waren ze bij elke omwenteling 10
minuten' zichtbaar' voor het grondstation.
Een belangrijke ontdekking werd gedaan bij de
satellieten ESRO-1A en 1B. Hoewel deze twee
satellieten enkele honderden kilometers van
elkaar waren verwijderd, registreerden beiden
periodieke veranderingen in de vloeibare
zonnedeeltjes tijdens het passeren van de
Noordpool.

HET REDU GRONDSTATION

Redu heeft een zeer uitgebreide controle kamer
met verscheidene digitale en grafische
beeldschermen. Hierdoor kunnen de controleurs
alle verrichtingen van de satelliet op hun
monitoren volgen. Alle testen van de
satellieten moeten zeer grondig en snel worden
gedaan zodat de satelliet zo snel mogelijk kan
worden overgedragen aan de commercie.

COMMUNICATIE

Communicatie satellieten geven behalve data,
ook radio en tv programma's door tussen de
verschillende grondstations in een specifiek
gebied. Deze afdrukken noemt men:'footprints'.
Een van de taken van Redu is na te gaan of de
doorgegeven signalen (footprints) ook
inderdaad zijn doorgegeven aan het daarvoor
bestemde gebied. De kennis en ervaring die
Redu heeft opgedaan met communicatie
satellieten de laatste 20 jaar, stellen het
station in staat om ook de komende jaren aan
het hoofd te staan van alle ECS missies.
Volgend jaar zal Redu dan ook de eerste
'Footprint' kunnen maken van Europa
via de Olympus satelliet die volgend jaar
wordt gelanceerd.

TOEKOMST REDU

In de toekomst zal Redu ook betrokken zijn bij
de Agency's Payload and Spacecraft and
Experimentation programme (PSDE). Ook zal Redu
zijn steentje bijdragen aan de Relay Satellite
System (DRSS) als ondersteuning voor de
Columbus, de Ariane-5, en de infrastructuur
van het Hermes ruimtestation. De zeer
geavanceerde techniek van deze programma's
vormen een nieuwe uitdaging.

TOT SLOT

In Redu is men druk bezig een Space Centre op
te zetten, waar iedereen kan zien hoe de
verovering van het heelal ons leven de
laatste dertig jaar heeft veranderd. Hiermee
kunnen we niet alleen kijken naar het
verleden van de ruimtevaart maar zeer zeker
ook naar de toekomst ervan. (Bron: ESA)

PROFESSOR ENSLOW WINT BLAEU PRIJS

De 1988 Blaeu Prijs is op 8 december j.l.
tijdens de beurs EuroComm 88 in Amsterdam
uitgereikt aan professor Philip H. Enslow Jr.

Enslow is werkzaam bij de School of Information
and Computer Science van Georgia Institute of
Technology, Atlanta, in de Amerikaanse staat
Georgia. Enslow ontving de prijs voor de rol
die hij heeft gespeeld in de ontwikkeling
van computer communicatie en voor zijn aandeel
in het stimuleren van internationale
samenwerking op het gebied van nieuwe
technologieen.

De Blaeu Prijs werd drie jaar geleden ingesteld
door de stad Amsterdam. Met deze prijs wil
Amsterdam de invloed van telecommunicatie op de
stad en haar regio benadrukken, en individuen
eren die op wereldwijd niveau een belangrijke
rol hebben gespeeld in de communicatie
ontwikkelingen op internationaal niveau.
Professor Enslow is de tweede die de Blaeu
Prijs ontvangt. In 1986 werd tijdens EuroComm
86 de prijs uitgereikt aan professor Deodato
Gagliardi, die nu aan het hoofd staat van ETSI,
het European Telecommunications Standardisation
Institute. (Uit: Telecom Daily)

NIEUWE CD-ROM VOOR APOTHEKERS

De stichting Logo-A, waarbij 900 Nederlandse
en Belgische apothekers zijn aangesloten,
presenteert een proef CD-Rom met zaken als
bereidings voorschriften. Logo-A wil volgend
jaar elk kwartaal een CD-Rom uitbrengen tegen
een abonnements prijs van 1000 tot 1500 gulden.
Reeds eerder dit jaar heeft de firma Data
Partners voor 300 apothekers een CD-Rom
gepresenteerd met bijsluiters. Deze schijf
werd geproduceerd door CAT Benelux met het
zoekprogramma Freebase. Het Academisch
Ziekenhuis Leiden heeft een schijf geproduceerd
over beta-blockers, in samenwerking met de
bedrijven MSD en Xandu. (Uit: Telecom Daily)

VEENET

Begin deze maand ging in het Leeuwarder
provinciehuis VeeNet officieel van start. Dit
videotex proefproject voorziet veehouders van
informatie van externe organisaties, zoals
fokvereniging en melkfabriek.

VeeNet is ontwikkeld in het kader van het
Informatica Stimuleringsplan. De Takorganisatie
(van rundveehouders) voor Automatisering en
Uniformering in de Rundveehouderij Sector
(TAURUS) heeft 120 boeren in het proefproject
betrokken. De veehouders krijgen toegang tot
de resultaten van de dagelijkse onderzoeken
van hun melk, een stieren- databank met
fokresultaten, een koekalender en elektronische
post. De gegevens worden veelal weergegeven
in de vorm van grafieken.

Veel van de deelnemende veehouders beschikken
al over een pc voor hun interne automatisering.
Zij kunnen via een bestandsoverdracht- protocol
informatie opvragen over zaken als
afrekeningen, waardoor zij die niet zelf
in het systeem hoeven in te voeren.

UITBREIDING MOGELIJK

Als VeeNet aanslaat wordt de service in 1989
uitgebreid. Taurus denkt aan een actueel
agrarisch weerbericht, rekenprogramma's van het
Proefstation voor de Rundveehouderij en een
koppeling met het Laboratorium Informatie
systeem van de Gezondheidsdienst Noord-
Nederland. In het tweede jaar kunnen 300
veehouders deelnemen aan de proef en daarna
staat VeeNet aan heel agrarisch Nederland ter
beschikking. De verwachting is dat het aantal
dan snel zal uitgroeien tot enkele duizenden.

VeeNet draait op een Tandem CLX 620 en is 24
uur per dag continu beschikbaar.
(Uit: Telecom Daily)

OPEN TOKEN FOUNDATION OPGERICHT

Token ring moet een open standaard worden.
Dat is het doel van de Open Token Foundation,
die maandag 5 december een eerste vergadering
heeft gehouden, bijgewoond door afgevaardigden
van 23 bedrijven.

Andere doelstellingen van de Open Token
Foundation zijn:
* de ontwikkeling steunen van leverancier-
onafhankelijke open sytemen gebaseerd op de
token ring technologie;
* platform voor leden om invloed te hebben
op implementatie- en technische zaken;
* het besef van de token ring technologie,
produkten en leveranciers onder het publiek
vergroten;
* platform voor gebruikers om hun eisen voor
nieuwe token ring produkten uit te dragen.

Inmiddels hebben acht bedrijven zich
aangemeld als lid van de OTF, waaronder Texas
Instruments, NCR, Madge Networks, 3Com,
Memorex en National Semiconductor. Of IBM,
dat wel een afgevaardigde naar de eerste
bijeenkomst stuurde, zich zal aansluiten bij
de OTF, is nog onbekend. (Uit: Telecom Daily)

BEELDKRANT ADVERTENTIES

In verband met de aanschaf van een PC biedt
H. Withoos uit Veldhoven te koop aan: een
Philips P2000T computer met monitor, twee 5,25
inch drives, een Basicode interface, 100
diskettes en 30 tapes met programmatuur en
diverse boeken. Prijs f500,00. Bel voor
nadere inlichtingen: 040-534660.

Te koop: Commodore-64 met disk drive, cassette
recorder, z.w. tv en 80 schijven met onder
andere veel muziek programma's. Vraagprijs is
f1425,00. Dit alles wordt aangeboden door
Johan Spijkerman uit Goor, tel. 05470-75753.

Hans van der Hoogen uit Soest heeft een 'World
Estate' modem te koop. Snelheden zijn V21
(300/300) en V23 (1200/75). Het modem is Hayes
compatible en softwarematig bestuurbaar. De
vraagprijs bedraagt f175,00. Inl. 02155-19558.
