
235, maa 29 mei '89

RUIMTESTATION MIR

Het station MIR/KVANT is alweer 1 maand
onbemand. Als de Russen zich houden aan
eerdere voornemens heeft het station
nog ong. 2 maanden in onbemande
'status' voor de boeg. Toch zou het nog
wel eens anders kunnen lopen. De
berichtgeving vanuit de S.U. over MIR
is schaars, maar het weinige doet
vermoeden, dat men weer aan
planveranderingen werkt. De laatste
berichten gingen over een d.m.v.
Telemetrie uitgevoerde controle,
waaruit bleek, dat de 'vochtigheids
graad en de temperatuur van de lucht
a/b MIR en KVANT' normaal zijn gebleven
en 'dat het station eventueel
onmiddellijk zou kunnen worden bemand'.
Indien men een bemanning zou sturen kan
deze zes maanden aan boord blijven.

MIR IN LAATSTE FASE BEMANDE STATUS

Zoals reeds in voorgaande berichten
over MIR vermeld, werden er tussen 10
en 17 april 1989 een aantal
baancorrecties uitgevoerd om het
station een hogere baan te geven. De
correcties leidden tot de volgende
banen:

datum      min.   graden   ap/per
10-4-1989: 92.11  51.6167  390/372KM
17-4-1989: 92.39  51.6219  416/372KM
22-4-1989: 92.39  51.6209  415/373KM
23-4-1989: 92.57  51.6184  416/390KM
25-4-1989: 92.68  51.6212  417/400KM

Het vrachtschip Progress-41 werd al op
21 april 1989 losgemaakt van MIR en
daarom komen alleen de correcties van
10 en 17 april 1989 voor rekening van
de motor van de Pr-41. De laatste 3
correcties zijn dus door de Soyuz-TM7
motor verwezenlijkt.

Tijdens de manoeuvre om Pr-41 op een
vernietigings koers te zetten leek er
iets fout te zijn gegaan: 1) een
onvoldoende raketstoot door
motorstoring, of 2) mogelijk gaf men
deze impuls in een te hoge baan
(92.37min., 51.6262gr., ap/per 415/372
KM). Hierdoor ontstond een elliptische
baan met een begin ap/per 410/192KM.
Dit was op de volgende omloop al
390/125 KM, dus Pr-41 n.a.w. 60 KM te
hoog, waardoor de verbranding niet op
65 KM kon plaatsvinden. Progres-41
verbrandde niet kort na de ontkoppeling
maar pas op 25 april 1989. De laatste
baan van Progress-41 alvorens te
verbranden was op 25 april 1989:
86.89min., 51.6178gr., ap/per 152/94
KM.

E.e.a. zal TsUP wel de nodige
hoofdbrekens hebben bezorgd, mede omdat
enkele dagen later de bemande Soyuz-TM7
ook van veel hoger zou moeten komen.
Mogelijk heeft e.e.a. ertoe geleid, dat
delen van Pr-41 intact op aarde zijn
terechtgekomen. T.n.t. is onbekend
boven welk gebied Pr-41 is verbrand.
Het radioverkeer tussen MIR (Krikalyov)
en TsUP onthulde nieuwsgierigheid naar
het lot van Pr-41 bij bemanning.
Mogelijk waren er dus inderdaad
problemen.

TELEMETRIE MIR/KVANT

Tijdens het laatste deel van
overkomsten hier, waarbij MIR ook
binnen bereik van TsUP is, zijn een
aantal Telemetrie zenders hoorbaar:
165.175, 166.125 en 166.150 mc.

Enkele aanvullende gegevens andere
satellieten:
Kosmos-1870 is 1 maal per dag hoorbaar
op 180.125 en 179.875 mhz. De TLM
zender lijkt op die van MIR/Kvant/S-TM.
Salyut-7 is met de zender van
Kosmos-1686 nog regelmatig te horen op
19.956 mc. Signaal: het oude
Mayaksysteem. Scanning van aan Salyut-7
en K-1686 toegeschreven VHF en UHF
frequenties leverde nog niets op.
In lage omloop zit (of: zitten)
satelliet(-en) met Telemetrie op
231.625 mc. (Mogelijk betreft het hier
satelliet(-en) met korte levensduur.)
Af en toe hoorbaar met sterk signaal.

Het onbemand zijn van MIR maakt het
mogelijk om wat te grasduinen (scannen)
rond door de Russen gebruikte
frequenties. Ook is in deze dagen MIR
herhaaldelijk zichtbaar in de
avonduren. Tot voor kort was dit ook
met Salyut-7 en Kosmos-1870 het geval.
(Aldus Chris v/d Berg)

AMSAT-OSCAR 13

Midden juni wordt de stand van OSCAR 13
weer teruggebracht naar zijn nominale
waarde. Dat betekent dat de antennes
van OSCAR 13 dan weer precies naar de
aarde zijn gericht wanneer de satelliet
zich bij het apogeum bevindt. In
verband met de stand verandering wordt
het gebruiks schema ook aangepast. In
de periode van 14 juni tot 16 augustus
luidt het gebruiks schema voor OSCAR 13
als volgt: mode B van mean anomaly
phase 0 tot 110 en van phase 145 tot
255, mode JL van phase 110 tot 145 en
mode S van phase 150 tot 160.

Als gevolg van de gunstige zonnehoek is
het in deze periode niet nodig de
relais stations gedurende een bepaald
deel van elke omloop uit te schakelen.
Midden augustus wordt de stand van
OSCAR 13 weer 30 graden gedraaid in
verband met de veranderende zonnehoek.
Het gebruiks schema zal er daarom voor
de periode van 16 augustus tot 16
november als volgt uit gaan zien: mode
B van phase 3 tot 160 en van phase 200
tot 240, mode JL van phase 160 tot 200,
mode S van phase 210 tot 222 en alle
relais uitgeschakeld van phase 240 tot
3.

SCHEMA GEWIJZIGD

Het huidige schema, dat tot 14 juni van
toepassing is, is enigszins gewijzigd.
Mode B is nu beschikbaar van phase 200
tot 160 en mode JL van phase 160 tot
200. Verder is de 70 cm rondstraler
antenne aan de mode B ontvanger
gekoppeld van phase 20 tot 40. Deze
wijzigingen zijn aangebracht om
stations de gelegenheid te geven te
experimenteren met het gebruik van de
satelliet als die zich bij het perigeum
bevindt.

Het ongeveer Engelstalige RUDAK Manual
(150 pagina's) is nu beschikbaar.
Nadere informatie is te verkrijgen bij:
AMSAT-DL e.V., Holderstrauch 10, 3550
Marburg 1, B.R.D.

RADIO SPOETNIKS 12/13

AMSAT-UK heeft informatie ontvangen
waaruit blijkt dat de KOSMOS navigatie
satelliet, waarin ondergebracht de
amateur satelliet systemen RS12 en
RS13, al in juni zou moeten worden
gelanceerd. Deze lancering zal
ongetwijfeld plaatsvinden vanaf de
lanceerbasis bij Plesetsk in het
noorden van Rusland. De baan van deze
maritieme navigatie satelliet zal van
hetzelfde type zijn als van KOSMOS
1861, waar RS10 en RS11 zijn ingebouwd.
Het moet dus een cirkelvormige, polaire
baan worden met een hoogte van zo'n
1000 km, een baanhelling van 83 graden
een een omlooptijd van 105 minuten.

TECHNISCHE GEGEVENS

RS12 en RS13 lijken zeer veel op hun
voorgangers RS10 en RS11. Ze zijn weer
gebouwd in het Tsiolkovskiy Museum voor
de Geschiedenis van de Kosmonautica in
de stad Kaluga, 180 km ten zuidwesten
van Moskou. De belangrijkste ontwerpers
van de satelliet systemen zijn
Aleksandr Papkov en Viktor Samkov. De
systemen bevatten elk drie lineaire
relais stations en drie ROBOTs, die ook
tegelijkertijd in bedrijf kunnen zijn.
De relais stations zijn niet-
inverterend. De bakenzenders kunnen CW-
telemetrie of berichten uit het
geheugen in de satelliet uitzenden.
Soms worden digitale data uitgezonden
met hoge snelheid. De bakenzenders
kunnen ook worden gebruikt als downlink
voor de ROBOTs. RS12 verbruikt maximaal
35 W DC en RS13 maximaal 25 W DC. De
bakenzenders en ROBOT zenders kunnen
worden omgeschakeld tussen 450 mW en
1,2 W uitgangs vermogen. De relais
stations hebben een maximaal uitgangs
vermogen van ongeveer 8 W. De energie
voorziening voor RS12/13 wordt verzorgd
door het voedings systeem met
zonnepanelen van de KOSMOS navigatie
satelliet. (Aldus Nico, PA0DLO)

TRANSCONTINENTALE GLASVEZELKABEL

Het Ministerie van Communicatie van de
USSR heeft met Amerikaanse, Japanse en
Deense telecom- maatschappijen een
'letter of intent' getekend voor het
aanleggen van 's werelds eerste
transcontinentale glasvezelkabel. De
kabel wordt 12.500 km lang en verbindt
de west- en oostgrens van de
Sovjet-Unie.

Vanuit Moskou splitst zich de kabel in
verschillende richtingen. Een tak loopt
vanuit Moskou over Kalinigrad naar
Denemarken, een andere via Simferopol
op de Krim door de Zwarte Zee naar
Bulgarije. Een derde tak steekt bij
Nachodka de Japanse Zee over naar Japan
en gaat vandaar verder naar Zuidoost
Azie en Australie. Tenslotte is er nog
een vierde vertakking die via Tsjop aan
de Hongaars- Oekraiense grens over
Praag naar de Bondsrepubliek loopt.

De kabel maakt samen met de
transatlantische en transpacifische
glasvezel verbindingen een
wereldomspannend net van digitale
verbindingen mogelijk. Op het ogenblik
worden de mogelijkheden bestudeerd om
telecom- bedrijven uit Groot-
Brittannie, Italie, Australie en andere
landen bij dit project te betrekken.
(Uit: Telecombrief)

FREQUENTIE-TEKORT VOOR MICROGOLF-TV

De Britse regering krijgt het steeds
moeiljker met technische keuzen voor de
introductie van lokale microgolf-tv
verbindingen. Dat blijkt uit een
rapport dat de regering onlangs
publiceerde over de frequentie-banden
die voor distributie van tv-kanalen per
microgolf beschikbaar zijn.
Uit het rapport blijkt duidelijk dat de
keuze die de regering doet, bepaalt in
hoeverre de tv-signalen via Microwave
Video Distribution Systems worden
verzonden en welke behoefte er bestaat
aan een uitgebreid kabelsysteem in
Groot- Brittannie. De 2,5 GHz band is
geen optie meer, omdat de andere
gebruikers van die band druk hebben
uitgeoefend. De 27-29 GHz band lijkt
niet zo aantrekkelijk als de 40 GHz
band. (Uit: Telecombrief)

NOS WIL NIEUWE FM-ZENDER RADIO 1

De NOS vindt dat er een vierde
FM-zender moet worden gebouwd voor
Radio 1. Op 1 oktober zal Radio 1 zijn
huidige FM-zendtijd moeten afstaan aan
de regionale omroepen. Volgens de NOS
gaat daarmee 75 procent van het
luisterpubliek van Radio 1 verloren.

De bouw van een nieuwe FM-zender kost
naar schatting 10 miljoen gulden.
Volgens de NOS moet dit bedrag
tevoorschijn komen uit de opbrengst van
de Ster-zendtijd op de radio, die op 1
januari 1990 wordt ingevoerd. Deze
uitbreiding levert jaarlijks naar
schatting 16 miljoen gulden op. (Uit:
Telecombrief)

BRAILLE-TEKST VIA FM-RADIO

De Gotenborgs Posten heeft een systeem
in gebruik, waarbij FM radiogolven
buiten programmatijd worden gebruikt om
de tekst van kranten over te sturen. De
ontvangers beschikken over een
microcomputer die is uitgerust met een
braille-printer. Het systeem is
ontworpen door de Chalmers Technische
Universiteit in Gotenborg en op 36
plaatsen in Zweden geinstalleerd. Het
Britse blinden instituut onderzoekt
thans de mogelijkheden om het systeem
in Groot- Brittannie te introduceren.
(Uit: Telecombrief)

HEFFING OP ONBESPEELDE BANDEN

De Tweede Kamer heeft ingestemd met een
heffing op onbespeelde audio- en
videobanden. De heffing is bestemd ter
compensatie van het verlies aan
auteursrechten door het veelvuldig
kopieren van verschillende beeld- en
geluids- dragers. De digitale
audio-tape (DAT) en de wisbare CD (nog
niet op de markt) zijn van de heffing
uitgesloten. Hoe hoog de heffing wordt,
is nog niet bekend. Wel is bekend hoe
de opbrengst verdeeld zal worden: 85
procent gaat naar de rechthebbenden en
de overige 15 procent naar een nader te
bepalen algemeen doel. (Uit:
Telecombrief)

