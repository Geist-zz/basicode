148, woe 11 mei '88

TOEKOMST VAN COMMUNICATIE

DEEL 1 - ZEEVAART (vert. Lidy Martin)

Een van de belangrijkste zaken op het
gebied van telecommunicatie was altijd
het waarborgen van de veiligheid van de mens.
Nu zijn er zoveel meer toepassingen op
het gebied van de telecommunicatie
bijgekomen. Met name in de Maritieme
communicatie waar die veiligheid al
heel sterk afhing van de radio.
Begin twintigste eeuw werd er op grote
schaal gebruik gemaakt van vonkenzenders.
Vandaag de dag wordt er gebruik gemaakt
van zeer geavanceerde apparatuur zoals
satelliet verbindingen van de International
Maritime Satellite Organisation (Inmarsat):
communicatie van computer naar computer.
Het eerste satelliet systeem dat hiervoor werd
gebruikt - Marisat - werd in 1976 geintroduceerd
in het gebied van de Atlantische Oceaan en
was bedoeld om wereldwijd verbindingen te maken.
In 1979 echter werd Inmarsat satelliet in
gebruik genomen. Dit nieuwere systeem voorziet
ongeveer 4000 schepen dagelijks van informatie,
tegen 1000 schepen met het oudere systeem
Marisat. De installatie van Inmarsat satelliet
systemen aan boord van schepen is niet gebonden
aan internationaal geldende regels.
De International Maritime Organization (IMO),
heeft echter wel regels verbonden aan het
nieuwe Future Global Maritime Distress en
Safety System (FGMDSS): het wereldomvattende
nood en veiligheids systeem.

NIEUWE METHODEN

De maritieme wereld staat nu op de drempel
van een nieuwe eeuw van communicatie:
van simpele radiotelegrafie naar satelliet
communicatie, facsimile, teleprinters en
computer naar computer communicatie.
De afgelopen tien jaar hebben scheepsvaart
maatschappijen meer dan 185 miljoen Amerikaanse
dollars geinvesteerd in het uitrusten van hun
schepen met terminals, wat aangeeft hoe
belangrijk satelliet communicatie is voor hun
activiteiten. Inmiddels is er weer een dimensie
toegevoegd aan het bestaande satellietsysteem:
SITOR ofwel een zeer geperfectioneerd systeem
dat gebruik maakt van kortegolf teleprinters.
Dit nieuwe systeem SITOR biedt de mogelijkheid
meer data in minder tijd en lagere kosten
over te brengen dan met morse. Echter alle MF
en HF radio systemen zijn afhankelijk van de
weerscondities: storingen in de ionosfeer.
De overstap naar satelliet communicatie was
eigenlijk het gevolg van de grotere vraag van
schepen naar een meer effectief communicatie
systeem, zonder afhankelijk te ziijn van de
omstandigheden.

GEVARIEERDE INFORMATIE

Met het nieuwe satelliet systeem is het niet
alleen mogelijk om de gebruikelijke informatie
te versturen maar ook de real-time informatie
betreffende bemanning, technische informatie,
voorraad beheer en brandstof verbruik. In
plaats van een geisoleerd, zich slechts nu en
meldend deel van een bedrijf is een
schip dat voorzien is van de nieuwe apparatuur
een geintegreerd deel van de onderneming, op
elk moment van de dag in staat verbinding te
maken met elk willekeurig station ter wereld.
De satelliet terminal stations die aan boord
worden gebruikt zijn van het standard-A type.
Deze werken met een draaibare antenne en
de daarmee verbonden electronische onderdelen
voor telefonie en dataoverdracht (teleprinters,
facsimile, computer).

NIEUWE TERMINALS

Over enkele jaren zal het gebruik van standard-B
en standard-C terminal stations geoorloofd zijn.
Deze zullen nog meer mogelijkheden bieden.
Dit systeem werkt met relatief goedkope
apparatuur en zal het meest gebruikt worden
op kleine vissersboten, plezierjachten en
bevoorradingsschepen.
Ook zou het gebruikt kunnen worden op grotere
schepen, om de huidige 500 kHz (reserve zender)
te vervangen die verplicht is gesteld door
de Safety of Life at Sea Convention (SOLAS).
Dit type station stelt namelijk minder eisen
en kan zelfs op batterijen werken. Omdat dit
systeem wordt gebruikt voor directe
communicatie zal het zeker de veiligheid van
maritieme communicatie bevorderen.
De gebruiks mogelijkheden voor dit station
zijn in principe onbeperkt. Enkele van die
mogelijkheden zijn: bij calamiteiten
op land, tijdens aardbevingen, vulkanische
uitbarstingen, typhoons etc. Ook kan het als
mobiel satelliet station worden gebruikt bij
b.v. het vrachtvervoer op de weg.

REDDINGSBAKEN

Ook een ander soort apparaat is sterk in opmars:
het Satelliet Emergency Position Indicating
radiobaken (EPIRB). Het werkt met een
noodkanaal op satellieten waarmee
het mogelijk is om de plaats waar het baken
zich bevindt te bepalen. Op dit moment worden
er twee systemen gebruikt: Cospar-Sarsat op de
volgende frekwenties: 121.5, 243 or 406 MHz.
Deze frekwenties worden meestal opgepakt door
weersatellieten. Het andere systeem staat
bekend als het L-band systeem en werkt op de
1.5-1.6 GHz met INMARSAT maritieme satellieten.
Deze twee systemen zullen de veiligheid op
zee sterk verbeteren. Zelfs al heeft een EPIR
satelliet systeem de voorkeur, dan nog is het
niet zeker of de internationale gemeenschap zal
kiezen voor deze oplossing, in acht genomen dat
er de laatste twintig jaar geen overeenkomst
is bereikt op het gebied van gewone radiobakens
op zee.

RADIO NOODVERKEER

Er zijn immers nog twee systemen in gebruik:
op 121.5 MHz en 2182 kHz, beiden gewoon via
radiotelefonie. Er ligt een voorstel om in de
toekomst slechts gebruik te maken van 'een'
frequentie n.l. 406 MHz, in plaats van
gebruik te maken van de 121.5, 243 en 406
MHz. De twee systemen waar men nu mee werkt
zijn zeer verschillend en niet compatibel.
Het is nog niet zeker of de vliegwereld de
voorkeur geeft aan het gebruik van de 406 MHz
in plaats van de 121.5 MHz. Voorzover
wij zijn geinformeerd is er geen teken
van verandering op komst. Het 150 MHz VHF FM
communicatie systeem wordt over de hele
wereld gebruikt en zal zeker moeten worden
ingepast in het toekomstige systeem. Als het
aantal kanalen die zijn aangewezen voor
maritieme communicatie in de toekomst zal
moeten worden uitgebreid, dan zal het huidige
FM systeem waarschijnlijk worden vervangen
door een Single Sideband modulatie systeem.
Vooropgesteld dat zo'n verandering nogal
wat effecten op economisch gebied zal
veroorzaken, kan het slechts over een langere
periode worden uitgespreid, en dit alles pas
als er definitief een beslissing is genomen
over het aantal te gebruiken kanalen. Er
worden steeds meer computers gebruikt, de
scheepvaart is hierop dan geen uitzondering.

OOK COMPUTERS

Een steeds groter wordend aantal scheepvaart
maatschappijen rust zijn schepen uit met
computer faciliteiten. Een aantal computer
bedrijven biedt scheepskantoren een volledig
telecommunicatie systeem aan om het personeels
bestand aan boord in de gaten te houden,
voorraden te controleren, technische data in
te voeren en ook nog de financiele zaken bij
te houden. Doordat er een nogal agressief
verkoopbeleid op het telecommunicatie gebied
gaande is zullen er steeds meer schepen worden
uitgerust met zulke apparatuur. Ook komen er
steeds jongere mensen aan boord, die gewend
zijn om een computer te gebruiken. Dat zal
zeker gevolgen hebben voor het efficient
gebruik van computers voor bevoorrading en
transport.

NIEUWSBULLETIN ZEEVARENDEN TOR

Sinds 5 april 1988 zendt Scheveningen Radio
op werkdagen een nieuwsbulletin uit via de TOR
(Telex Over Radio). Het nieuwsbulletin is
bedoeld voor zeevarenden en kan - geheel
automatisch - ontvangen worden door alle
Nederlandse en met Nederland verbonden
koopvaardij schepen die over een radio-telex
beschikken. Voor de ontvangst van het nieuws
bulletin hoeft geen abonnementsgeld te worden
betaald.

Tot begin 1988 werd dagelijks een nieuws
bulletin uitgezonden via de radio telegrafie
(morse). Ontvangst en verspreiding ervan aan
boord waren gebonden aan een abonnement. Uit
kostenoverwegingen zag opdrachtgever Radio
Holland zich echter genoodzaakt die
uitzendingen stop te zetten.

De 'pers' zoals het nieuwsbulletin in
scheepvaart kringen heette, genoot grote
waardering van de zeevarenden. Scheveningen
Radio heeft daarom samen met de Bibliotheek
voor Varenden gezocht naar mogelijkheden die
dienstverlening te continueren. Dit resulteerde
in een samenwerkings verband met de redactie
van de IJmuider Courant, die vooralsnog elke
werkdag een maritieme uitgave van die krant
verzorgt. De verzending is in handen van
Scheveningen Radio.

Donaties van de Koninklijke Nederlandse
Redersvereniging (KNRV) voorzien voor
een groot deel in de kosten van de nieuwe
vorm van nieuws voorziening. Gezien het
sociale karakter van de dienstverlening
treden de IJmuider Courant en
Scheveningen Radio op als medefinancier.
(bron: PTT Persdienst)

Telex over Radio is 'beschermde' telex
code, waarbij extra controle bits worden
meegezonden om de ontvangst kwaliteit te
verbeteren. Het systeem is van huis uit een
Nederlandse vinding.

COMMUNICATIE-NIEUWS

De Internationale Maritieme Satelliet
Organisatie (INMARSAT) heeft een contract
getekend voor de ontwikkeling van apparatuur
en programmatuur voor communicatie tussen
mobiele terminals en satellieten.

Het Westduitse bedrijf Fuba Communication
levert binnenkort bankinformatie per satelliet.
Fuba is het eerste bedrijf dat op deze manier
in West-Duitsland informatie levert.

De Vereniging van Nederlandse Gemeenten (VNG)
en de Vereniging van Exploitanten en
Machtigings houders van Centrale Antenne
inrichtingen (VECAI) zijn het niet eens met de
regerings beslissing over de integratie van
de kabel- en telecommunicatie netwerken.
(bron: Telecom Daily)
