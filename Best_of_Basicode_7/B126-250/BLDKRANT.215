
215, woe 22 mrt '89

PROGRESS-41 VASTGEMAAKT AAN MIR

Het vrachtschip Progress-41 werd
gelanceerd vanaf Baykonur op 16 maart
1989 te 1854UTC en na een vlucht van
iets meer dan 2 dagen volgde de
koppeling aan het MIR-station op 18
maart 1989 te 2051UTC.

Tijdens de overkomst in oml. 17708 van
2035-2046UTC was er radioverkeer over
de nadering van de Progress-41.
Krikalyov gaf aan TsUP het brandstof
verbruik van de Pr-41, de naderings
snelheid, afstanden, en standhoeken
(Omega Z en Omega X). Volkov vroeg aan
TsUP of men daar de lichten van de
Pr-41 zag. Dat was zo. (Mogelijk zag
men op TsUP beide ruimteschepen, want
ook de Pr-41 heeft een TV camera en
zender aan boord). De koppeling zelf
vond plaats 5 min. nadat Pr-41 achter
de horizon was verdwenen.

Tijdens de volgende overkomst (oml.
17709, 2212-2219UTC) was het luik naar
de Pr-41 nog niet open. Men was nog
druk bezig met controles
(luchtsamenstelling, hermetische
afsluiting, etc.). Pas in de daarop
volgende omloop (17710, 2346-2354UTC)
werd bevestigd, dat het luik was
geopend, de luchtleiding naar de Pr-41
was uitgelegd en dat alles schoon was.
Wederzijdse dankbetuigingen voor het
goede werk en enkele opmerkingen over
het feit, dat men druk zal zijn met
leegpakken van de Pr-41. Hiervoor is
deze keer minder tijd beschikbaar dan
normaal. (Mogelijk wordt de Pr-41
spoedig afgelost door de Pr-42. De
Pr-42 zal het laatste van dit type
zijn. Na de Pr-42 komt er een serie,
welke beschikt over een 'terugkeer
capsule'.)

PLANNEN

In april 1989 (n.a.w. lancering op 19
apr.) vertrekt de aflossing van
Baykonur naar MIR met de Soyuz-TM8.
Commandant zal n.a.w. Viktorenko zijn.
Serebrov gaat niet mee. Hij wordt
vervangen door Balandin (of Bolandin).
Vast staat inmiddels, dat Polyakov met
Volkov en Krikalyov terugkeert met
Soyuz-TM7 op 29 april 1989. Chris van
den Berg, NL-9165/A-UK3202.

MICROSATS

De bouw van de vier nieuwe MicroSats
verloopt vrijwel zonder problemen. De
aluminium frames, die de modules voor
de vier satellieten vormen, zijn
vrijwel gereed. De zonnecellen worden
op de honingraat- zijpanelen gelijmd en
de bedrading wordt aangesloten. Het
ontwerp voor de print van de
batterijlaadstroom- regulators is
klaar. Ook het printontwerp voor de
BPSK-zenders is gereed. Er wordt zelfs
al gewerkt aan een ontwerp voor een
mode S zendermodule, die aan de packet
radio MicroSats kan worden toegevoegd.

De printen voor de Addressable
Asynchronous Receiver Transmitters
(AART) zijn ook bijna klaar. Deze AARTs
vormen de computerbus voor de
kommunikatie tussen alle modules in de
MicroSats. De batterijen zijn van
Canada naar Boulder, Colorado,
gestuurd, zodat ze ingebouwd kunnen
worden in hun behuizing. De batterijen
worden getest, opgeladen en ge-matched
voordat ze in de voedings modules
worden ingebouwd.

LANCERING IN JUNI

Er wordt nog gewerkt aan het ontwerp
van de printen voor de ontvangers. Het
is de bedoeling de mechanische opbouw
van alle vier de MicroSats midden april
voltooid te hebben, zodat de eerste
elektrische tests dan kunnen starten.
Bij alle werkzaamheden rekent AMSAT-NA
op een lanceerdatum van 15 juni 1989
maar enig uitstel is natuurlijk niet
uitgesloten. De vier MicroSats moeten
samen met UoSAT-D en UoSAT-E worden
gelanceerd vanaf de ESA lanceerbasis
bij Kourou in Frans Guyana met een
ARIANE 4 raket. De primaire payload van
deze lancering is de Franse
aardobservatie satelliet SPOT 2. Het
zal een nachtelijke lancering worden.
Als de lancering doorgaat op 15 juni,
is de lanceertijd 01:42:13 UTC met een
lanceervenster van slechts 10 minuten.
Er is al een voorlopige set van Keppler
baanparameters voor de te lanceren
satellieten gepubliceerd, gebaseerd op
het aangegeven lanceertijdstip op 15
juni. (Met dank aan Nico PA0DLO)

RAKETTENORDER ARIANESPACE

De partners van Arianespace, S.E.P,
Matra, en Aerospatiale, werden onlangs
verblijd met een order van maar liefst
50 Ariane-4 raketten. Deze order is het
gevolg van een overeenkomst die
Arianespace heeft gesloten met de
toeleverings bedrijven van raket-
onderdelen. De kosten die deze order
met zich meebrengt zullen over 8 jaar
worden uitgesmeerd. Deze bestelling van
50 raketten komt nog eens boven op de
bestelling van 21 raketten die reeds
eerder werd geplaatst. Door de
overeenkomst die de bedrijven hebben
gesloten kan er een produktie-serie
worden opgestart die tijdsbesparend en
kosten verlagend werkt. Hiermee kan
Arianespace ruimtschoots de wereldwijde
concurrentie aan.

MODIFICATIE OUDERE VLIEGTUIGEN

Een onderzoeksgroep van de luchtvaart
bedrijfstak heeft onderzoek gedaan naar
de onderhouds programma's voor oudere
Boeing vliegtuigen. De groep heeft aan
de hand van deze onderzoeken een
aanbeveling gedaan voor modificatie aan
vliegtuigen die bepaalde operationele
mijlpalen hebben bereikt.

De aanbevelingen zijn voorgelegd aan de
Amerikaanse luchtvaart autoriteit FAA.
Naar verwachting zal een aantal
luchtwaardigheids- richtlijnen (A.D's)
worden uitgegeven, die van luchtvaart
maatschappijen verlangen de aanbevolen
modificaties uit te voeren.
'Deze aanbevelingen zijn het resultaat
van een intensief onderzoek naar de
gebruiks historie van Boeing
straalverkeers- vliegtuigen,' aldus Ben
Cosgrove, technisch vice-president van
Boeing Commercial Airplanes. 'Deze
modificaties zijn er op gericht een
blijvend veilig gebruik van Boeing
straalverkeers- vliegtuigen te
verzekeren..'

ONDERZOEKSGROEPEN

In augustus vorig jaar nam Boeing het
voortouw in de vliegtuig industrie,
door een onderzoeks groep in het leven
te roepen en opdracht te geven tot een
studie. Nadien hebben andere vliegtuig
fabrieken vergelijkbare onderzoeks
groepen opgericht om acties aan te
bevelen ten aanzien van hun oudere
vliegtuigen.

De vanuit de vliegtuig industrie
geinitieerde programma's zullen de
onderhoudskosten voor luchtvaart
maatschappijen verhogen. Aan de andere
kant zullen zij echter een norm tot
stand brengen voor het in dienst houden
van luchtvloten gedurende langere tijd
dan hun oorspronkelijk geplande
economische levensduur.

TELEFOONGESPREK VANUIT VLIEGTUIG

Het eerste telefoontje vanuit een
vliegtuig werd geregistreerd op 14
februari j.l. Het telefoongesprek werd
via de Inmarsat satelliet naar de aarde
gezonden.
'Dit is het begin van een een nieuwe
eeuw van communicatie mogelijkheden
voor vliegtuig passagiers over de hele
wereld', aldus de directeur van
Inmarsat Olof Lundberg.

Er liggen plannen om speciaal daarvoor
uitgeruste toestellen van British
Airways Boeing 747 te voorzien van
telefoontoestellen waar direct mee
gebeld kan worden. De toestellen
vliegen van Heathrow Airport naar New
Yorks John F.Kennedy vliegveld.
De telefoontoestellen zijn te gebruiken
met speciale credit-cards. Door gebruik
te maken van draadloze
telefoontoestellen kan de passagier
vanaf zijn zitplaats bellen.
De BA 747 is het eerste vliegtuig dat
met deze telefoontoestellen is
uitgerust. Het ligt in de bedoeling om
op zeer korte termijn meer toestellen
uit te rusten met deze communicatie
mogelijkheden. (Bron: Inmarsat)

STANDAARD VOOR MOBIELE TELEFONIE

De cellulaire mobiele telefoon
industrie heeft overeenstemming bereikt
over de eerste van een aantal nieuwe
technische standaarden, waarmee
aanbieders kosten besparen en waarmee
het aantal abonnees verveelvoudigd kan
worden.

Tijdens een bijeenkomst van de Cellular
Telecommunications Industry Association
is besloten de door Ericsson
voorgedragen standaard voor digitale
transmissie van gesprekken tussen
zendmasten en telefoon- apparatuur te
steunen. Telecommunicatie fabrikanten
kunnen met dit in het achterhoofd hun
nieuwe apparatuur vanaf 1990 gaan
verkopen. Verwacht wordt dat Ericsson
en het Canadese telecommunicatie
bedrijf Northern Telecom als eerste
apparatuur op de planken zullen hebben.

TEGENVALLER VOOR CONCURRENTEN

De acceptatie van deze standaard, Time
Division Multiple Access genaamd, is
een tegenvaller voor Motorola en AT&T,
die de standaard Frequency Division
Multiple Access aanhangen. Met TDMA
gaan meer gesprekken over dezelfde
bandwijdte doordat stukjes van de
gesprekken op verschillende tijden
worden verstuurd. FDMA verdeelt de
bandwijdte in kleinere kanalen om de
capaciteit te vergroten.

De industrie ruziet al meer dan een
jaar over de twee standaarden. Er is
niet zoveel verschil tussen beiden. Wel
behoeft de TDMA standaard minder nieuwe
apparatuur dan de FDMA standaard. Op
lange termijn zijn de kosten bij de
eerste minder hoog. (Uit: Telecom
Daily)

TENTOONSTELLING RUSSISCHE RUIMTEVAART

Het Technisch Tentoonstellings Centrum
(TTC) in Delft presenteert vanaf 8
april tot en met 2 juli de
tentoonstelling 'Russische
Ruimtevaart'. Deze tentoonstelling, die
georganiseerd wordt in het kader van de
manifestatie 'Delft ontmoet de
Sovjet-Unie', behandelt de ontwikkeling
van de raket- en ruimtevaart- techniek,
in het bijzonder die in de Sovjet-Unie,
vanaf de allereerste vuurpijlen tot en
met het jongste ruimteveer, de Boeran.

Bij de voorbereiding is dankbaar
gebruik gemaakt van de uitgebreide
kennis bij de Faculteit der Luchtvaart-
en Ruimtevaart- techniek van de TU
Delft, van foto's en informatie-
materiaal uit de Sovjet-Unie, van
modellen vervaardigd door Nederlandse
modelbouwers, van foto's en informatie
van Nederlandse ruimtevaart
enthousiasten, en van de demonstratie-
kasten van ESTEC uit Noordwijk. Ter
completering van de expositie zijn
postzegels en schilderwerken op het
gebied van de Russische ruimtevaart te
zien.

Het TTC in Delft is dagelijks geopend
van 10 tot 17 uur en op zondag van 13
tot 17 uur. Het is gesloten op erkende
feestdagen. De toegang is gratis. (Uit:
de Delftse Post)

