
234, maa 29 mei '89

IBM'S KANTOOR VAN DE TOEKOMST

Halverwege mei heeft IBM een reeks
belangrijke programma's voor het
kantoor gelanceerd onder de titel
OfficeVision. Het is de invulling van
IBM System Application Architeture
(SAA) op het gebied van kantoor
automatisering. Onder elk besturings
systeem, zoals bv. PC-DOS, OS/2 en
verder krijgen de gebruikers op
dezelfde manier een veelheid van
kantoorfuncties ter beschikking.
Daarbij zijn elektronische post, het
vervaardigen, opslaan en terug zoeken
van documenten en het gebruik van het
adresboek.

Het startpunt is de OfficeVision/2
LAN-serie, gebaseerd op OS/2. Het werkt
met een intuitief te gebruiken
grafische interface, waardoor de
gebruikers geljktijdig verschillende
taken kunnen uitvoeren door met behulp
van de muis naar afbeeldingen op het
scherm van het werkstation te wijzen.

IBM annonceert tegelijkertijd twee
versies van OfficeVision, waarbij in
versie 2 in de 'host' omgeving ook OS/2
werkstations rechtstreeks kunnen worden
gekoppeld. De gebruikers merken dan
niet of zij de functie op de host, dan
wel op het intelligente werkstation
uitvoeren: functioneel is de schakeling
transparant. Duidelijk is dat IBM met
deze programma's het belang van OS/2
onderstreept. Dankzij deze interface is
het voor de gebruiker volstrekt
onbelangrijk in welke systeem omgeving
hij werkt. De toegang is steeds precies
op dezelfde wijze op te bouwen,
ongeacht welke SAA omgeving men
benadert.

APPLE EN DEC GAAN LAT-RELATIE AAN

Op de Worldwide Developer's Conference
van Apple in San Jose is een uitvoerig
samenwerkings verband tussen Digital
Equipment computers (DEC) en Apple
aangekondigd. De uitbreiding van de
bekende Apple-DEC alliantie heeft
betrekking op Digital's Local Area
Transport (LAT) en behelst tevens een
aankondiging van zes applicatie
programmeer interfaces (API) en
hulpmiddelen voor ontwikkelaars.

Apple Computer zal de LAT-technologie
opnemen in haar Communications Toolbox,
een belangrijk nieuw onderdeel van de
Macintosh systeem software die de
Toolbox uitbreidt tot de communicatie
omgeving. LAT-technologie biedt de
gebruikers zeer efficiente,
multi-session VT-terminal emulatie
mogelijkheden op een Mac met de
prestaties van de Ethernet omgeving.

Het LAT-protocol is geoptimaliseerd
voor terminal naar host verkeer en
geeft als resultaat een efficient
gebruik van Local Area Networks. Het
biedt de oplossing van het verbinden
van een terminal met verschillende
host-computers. LAT technologie biedt
verder efficiente multi-session Digtal
VT emulatie mogelijkheden voor de
Macintosh PC over Ethernet
verbindingen. De Toolbox is het LAT
hulpmiddel voor Macintosh ontwikkelaars
om programma's te schrijven die
onafhankelijk zijn van netwerk
protocollen.

SAMENWERKING ROND CD INTERACTIEF

Philips, Sony en Matshusita zijn een
samenwerking angegaan om het gebruik
van interactieve compact-disc systemen
te bevorderen. De samenwerking behelst
promotie en marktontwikkeling voor deze
versie van de compact-disc technologie,
waarbij op 1 enkele schijf, data,
beeld, spraak en grafische beelden
gecombineerd kunnen worden.

SOFTWARE TEGEN UITKERINGSFRAUDE

Om fraude op te sporen en tegen te
gaan, ontwikkelde de Alkmaarse
gemeentelijke sociale dienst een
specifiek software-pakket dat inmiddels
heeft bijgedragen tot het opsporen van
1,8 miljoen gulden. Dit bedrag was ten
onrechte uitgekeerd.

De belangrijkste voordelen die de
gemeente Alkmaar tot nu toe met het
programma heeft weten te bereiken zijn:
- een vereenvoudiging van de bewaking
van de voortgang van fraude onderzoek;
- de mogelijkheid om continu
statistisch materiaal te kunnen leveren
over de omvang van de fraude op grond
waarvan vervolgens beleids beslissingen
kunnen worden genomen;
- een uniformering van de gegevens ten
behoeve van de diverse administraties
van de overheden;
- een forse tijdsbesparing waardoor
meer tijd kan worden besteed aan
actieve bestrijding van fraude.

Het registratie- en informatiesysteem
uitkeringsfraude is een zelfstandig
functionerend programma. Om privacy
redenen is het niet gekoppeld aan de
bestanden van de sociale dienst zelf.
De effectiviteit echter is er volgens
de gemeente niet minder om. De
belangstelling van andere gemeenten is
inmiddels zo groot dat het Ministerie
van Sociale Zaken en Werkgelegenheid
overweegt geld ter beschikking te
stellen zodat ook andere gemeenten het
pakket goedkoop kunnen aanschaffen.

AARDWETENSCHAPPEN

Aardwetenschappers houden zich bezig
met de studie van de geschiedenis van
de aarde, de chemische en fysische
processen die op en in de aarde
plaatsvinden. Verder houden
aardwetenschappers zich bezig met de
studie van de ontwikkeling van het
leven.
Actueel aardonderzoek is vooral
procesgericht. Het toepassings gebied
van aardwetenschappelijk onderzoek dat
in eerste instantie vooral lag in de
opsporing en winning van delfstoffen,
breidt zich gestadig uit.

Hier volgen een enige gegevens die
werden verstrekt door de Nederlandse
Organisatie voor Wetenschappelijk
Onderzoek (NWO).

EERSTE LEVENSTEKENS

De oudste tot nu gevonden tekenen van
leven zijn aangetroffen in gesteenten
waarvan de gemeten ouderdom 3,5 miljard
jaar is. De oorsprong van het leven
gaat waarschijnlijk terug tot 4 miljard
jaar geleden. D.w.z. 600 miljoen jaar
na het ontstaan van de aarde en zijn
maan. Als gevolg van dit leven heeft de
aardse atmosfeer een chemisch
instabiele samenstelling, die in de
loop van de aardse geschiedenis grote
veranderingen heeft ondergaan. De
oer-atmosfeer bevatte geen zuurstof.
Twee miljard jaar geleden was het
zuurstof gehalte gestegen tot 0,2%. Op
dit moment is het gehalte ongeveer 21%.
Ook de gehaltes van methaan, CO2, ozon
en andere gassen zijn variabel met de
tijd.

ZEENIVEAU-ONDERZOEK

Sinds 1880 is het gemiddelde zeeniveau
langs de Nederlandse kunst 15 tot 20 cm
gestegen. Bij de bouw van de
Deltawerken (levensduur 250-300 jaar)
is, wat toekomstige zeespiegel rijzing
betreft, uitgegaan van een lineaire
toename van 20 cm per eeuw. De
statistische veiligheid van ons huidige
kustverdedigings systeem tegen extreem
hoge stormvloeden neemt bij 1 meter
zeeniveau-toename met 90% af.

Zeespiegel onderzoek ontleent zijn
actualiteit aan het feit dat, door het
verwachte 'broeikas effect', rekening
moet worden gehouden met de
mogelijkheid van een versnelling in de
toekomstige zeespiegel rijzing.

MODELLEN ONNAUWKEURIG

Modelberekeningen van de grootte en
snelheid van die extreme
zeeniveau-toename zijn, vanwege de
complexiteit van de interacties tussen
atmosfeer, oceaan en ijsbiosfeer, nog
zeer onnauwkeurig. Het ijkings
materiaal voor modellen van werkelijke
(door ijssmelting en thermische
uitzetting veroorzaakte) zeespiegel
rijzing tijdens de komende eeuw,
bestaat uit het verloop van de
wereldwijde gemiddelde zeespiegel
rijzing (10-20 cm) tijdens de laatste
60 tot 100 jaar, zoals berekend uit
getijde- meetgegevens van ca. 200
stations. Overigens bestaat daar
wetenschappelijk nog geen absolute
overeenstemming over. Bij de
waargenomen zeeniveau verandering
speelt immers niet alleen het
toenemende volume van het zeewater een
rol, maar ook de daling en stijging van
de tectonisch platen waarop de
continenten drijven. Sommige
onderzoekers menen dat er in de
afgelopen eeuw hooguit sprake was van
een wereldwijde zeespiegel rijzing van
enkele centimeters.

KORAALEILANDEN ALS MILIEU-GRAADMETER

Koraaleilanden ontstaan in de tropen
door een samenspel van de zon, de zee
en het leven in de zee. De riffen en
kalkplateau's waarop deze eilanden
groeien zijn sterk afhankelijk van het
milieu. Aan de hand van de groei van
riffen en kalkplateau's levert
aardwetenschapelijk onderzoek inzicht
in o.a. de hoogte van de zeespiegel in
de afgelopen miljoenen jaren en in
ingrijpende veranderingen in het aardse
milieu.

Mariene kalkplateau's worden 'geboren',
niet gemaakt. D.w.z. ze worden door
organismen uit zeewater afgescheiden,
als een bijprodukt van fotosynthese.
Kalkproduktie is dus gebonden aan de
verlichte bovenlaag van de zee. Deze
kalkproduktie treedt vooral op in de
bovenste 20 meter en is verwaarloosbaar
klein beneden de 100 meter. Rijzing van
de zeespiegel wordt gecompenseerd door
snelle groei, hetgeen leidt tot dikke
sediment lagen in bepaalde perioden.
Bij daling van de zeespiegel vallen de
kalkplateau's droog, wat leidt tot
snelle verharding en andere zeer
ingrijpende veranderingen in de
samenstelling van riffen en
kalkplateau's. Veranderingen die niet
alleen op de toppen van de plateau's
maar voor wetenschappelijke
onderzoekers ook in de continu gevormde
diepzee sedimenten rondom de plateau's
'afleesbaar' zijn. (Bron: NWO)

