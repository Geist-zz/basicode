
247, maa 11 sep '89

LEERMIDDELEN INFORMATIETECHNOLOGIE

Aan het begin van het nieuwe seizoen
gaan cursusleiders en docenten weer op
zoek naar geschikt materiaal voor hun
lezingen, cursussen en lessen. Er
bestaan verschillende informatiemappen
en databanken met informatie over
educatieve software en boeken,
tijdschriften en videobanden over
informatie- technologie.

NICL

Het Nationaal Informatie Centrum
Leermiddelen (voorheen CRL, Centrale
Registratie Leermiddelen), gelieerd aan
de Stichting voor de Leerplan
Ontwikkeling in Enschede, geeft
jaarlijks overzichten uit van alle
leermiddelen die op de (officiele)
markt verschijnen, voor alle takken van
onderwijs, met uitzondering van HBO en
WO. In deze overzichten zijn gegevens
opgenomen over leerboeken,
audio-visueel materiaal en educatieve
software. Soms zijn beschrijvingen van
de belangrijkste onderwijs-
leerpakketten opgenomen. Er bestaat een
overzicht voor het basisonderwijs en
overzichten per vakgebied. Gegevens
voor informatiekunde zijn te vinden in
het deel wiskunde/ rekenen/
informatica. Daarnaast is een apart
overzicht gemaakt waarin educatieve
software voor basis- en voortgezet
onderwijs wordt opgesomd. Men kan zich
op een of meer van deze (papieren)
overzichten abonneren, maar eenmalige
bestellingen zijn ook mogelijk.

Het adres is: NICL, Beltstraat 44,
Postbus 2041, 7500 CA Enschede. Tel.
053-840246.

VOI

Voor sommige gevallen zijn de
NICL-overzichten te breed en is meer
gerichte informatie gewenst. Het
landelijk Steunpunt Vormingswerk met
Vrouwen heeft een (losbladige) map
uitgebracht met een beschrijving van
leermiddelen geschikt voor
VOI-cursussen (Vrouwen Orienteren zich
op Informatica). Dit materiaal is ook
voor andere orientatie- cursussen te
gebruiken. Van ieder beschreven
leermiddel is technische informatie
opgenomen (titel, lengte, doelgroep,
besteladres, prijs), en een
beschrijving van de inhoud. Bij de map
zit een MS-DOS schijfje met een aantal
voorbeeld- programma's en teksten.
De map is te bestellen bij: Landelijk
Steunpunt Vormingswerk met Vrouwen,
Zonnenburg 3, Utrecht. Tel. 030-333937.

NITVE

NITVE staat voor Nieuwe Informatie
Technologie in de Volwassenen Educatie.
In de NITVE- databank zijn leermiddelen
opgenomen die geschikt zijn voor de
basiseducatie en het dag/avondonderwijs
voor volwassenen. Zowel materiaal over
informatica en informatie- maatschappij
(boeken, videobanden), als software ten
behoeve van een groot aantal vakken is
opgenomen. Die software bestaat voor
een belangrijk deel uit programma's die
het leren van een bepaald vak
ondersteunen. Maar er zijn ook
programma's opgenomen voor de docenten:
toetsprogramma's, programma's waarmee
een les kan worden samengesteld.

GEAUTOMATISEERD

De NITVE-databank is geautomatiseerd.
Daardoor kan gezocht worden op
trefwoord, op titel, op leergebied, op
soort materiaal, op doelgroep, op
onderwijssector. Men kan bijvoorbeeld
opgeven dat men een videoband zoekt
voor de basiseducatie over telematica.
Naast technische gegevens bevat deze
databank ook uitgebreide beschrijvingen
van doel, inhoud en benodigde hardware.

De databank is te raadplegen bij de
provinciale of regionale steunpunten
voor volwassenen- onderwijs. Een
beknopte versie is op papier
uitgegeven. Men mist dan echter de
uitgebreide beschrijvingen en de vele
ingangen die het computerbestand
biedt..

SAMENWERKINGSVERBAND

NITVE is een samenwerkingsverband van
de volgende instellingen:

Pedagogisch Centrum Beroepsonderwijs
Bedrijfsleven (PCBB),
Postbus 1585, 5200 BP 's-Hertogenbosch.
Tel. 073-124011

Stichting SVE,
Postbus 351, 3800 AJ Amersfoort.
Tel. 033-631114

Regionaal Educatief Centrum Oostelijk
Zuid-Limburg,
Mgr. Schrijnenstraat 16, 6417 XZ
Heerlen.
Tel. 045-718272

Haags Steunpunt Volwasseneneducatie,
Goudsbloemstraat 131, 2565 CR
's-Gravenhage.

Steunpunt Volwasseneneducatue Almelo
(STEVA),
Hofstraat 39, 7607 AC Almelo.
Tel. 05490-25154

Stichting Edukatief Centrum regio
Amsterdam,
Herengracht 244, 1016 BT Amsterdam.
Tel. 020-209666

MateM

De MateM is de Materialenbank onderwijs
en emancipatie. Daarin is alle
mogelijke materiaal opgenomen op het
gebied van emancipatie, voor alle
takken van onderwijs. Bij de MateM zijn
vooral veel titels aanwezig uit het
'grijze' circuit: scripties,
projectverslagen, lesmateriaal,
enquetes, brochures en rapporten die
niet bij de boekhandel verkrijgbaar
zijn.

Een van de doelstellingen van de MateM
is het meer toegankelijk maken van
niet-traditionele opleidingen voor
meisjes en het versterken van de
positie van vrouwen vooral in
technische en exacte vakken. Vanuit die
doelstelling verzamelt de MateM ook
materiaal over informatie- technologie.

Ook dit bestand is geautomatiseerd. De
MateM kan de computer zoekopdrachten
laten uitvoeren en literatuurlijsten
maken.

Men kan telefonische of schriftelijke
vragen stellen of langskomen in het
bezoekerscentrum van het Algemeen
Pedagogisch Studiecentrum (APS). Het
adres: MateM, Buitenveldertselaan 106,
1081 AB Amsterdam. Of: Postbus 7888,
1008 AB Amsterdam. Tel. 020-441815.

EN VERDER

Verder kan men nog terecht bij de
Regionale Steunpunten Onderwijs en
Informatie- technologie (de RSOI's).
Aan alle NLO's en een aantal PABO's
zijn in het kader van het INformatica
Stimulerings Plan (INSP) dergelijke
centra ingericht. Nu de subsidie
hiervoor afloopt zal een aantal van hen
de dienstverlening helaas moeten
inkrimpen. Voordeel van deze centra is,
dat er veel software aanwezig is, die
bekeken kan worden.

Docenten en cursusleidsters die vooral
met vrouwengroepen werken of die
aandacht willen besteden aan de
verschillen tussen vrouwen en mannen,
kunnen terecht bij het Landelijk
Centrum Vrouwen en Informatica. Naast
suggesties voor leermiddelen geeft
Vrouwen en Informatica vooral
aanbevelingen voor de didactiek van het
informatica- onderwijs. Een neerslag
daarvan is in verschillende publikaties
te vinden. Er zijn verschillende
onderwijs- werkgroepen (ingedeeld naar
sector) en in cursussen en congressen
wordt aandacht aan dit onderwerp
besteed.

Voor meer informatie: Landelijk Centrum
Vrouwen en Informatica, WG-Plein 220,
1054 SE Amsterdam. Tel. 020-831661.

ON LINE?

Er wordt veel geschreven over on-line
raadpleging, de groei van het aantal
databanken en de enorme voordelen
ervan. Maar geen van de hier genoemde
bestanden is on-line te raadplegen. Het
belangrijkste knelpunt daarvoor lijkt
het beheer. Nu houdt een betrekkelijk
kleine groep mensen een bestand bij.
Wordt de groep groter, dan moeten de
afspraken strikter worden en kan er
onenigheid ontstaan over de betekenis
van trefwoorden, de lengte van de
beschrijving of de mate van
detaillering. Daarbij komt, dat bij een
openbaar systeem niet alleen het
bestand onderhouden moet worden, maar
ook het systeem zelf.

HAAR DIGITAAL

Op woensdag 13 september vindt in de
Meervaart te Amsterdam een conferentie
plaats onder de titel 'Haar Digitaal':
Welke taal moet worden gebruikt om
ervoor te zorgen dat vrouwen het leuk
vinden om met de computer te werken en
er verder mee willen.

De ochtend zal gaan over leerstijlen
van vrouwen bij informatica- onderwijs;
de middag over werk in de informatica.
De dag wordt afgesloten met een
optreden van Natasha Emanuels. Marijn
de Koning is voorzitster en
discussieleidster.

Spreeksters zijn onder meer:
* Deborah Brecher, auteur van 'The
Women's Computer Literacy Handbook' uit
Californie
* Marlies Rikhof, mede-auteur van
'Systeem van Vrouwen', Centraal Overleg
Beroepsbegeleidend Onderwijs
* Hannie van Osnabrugge, consulente
Emancipatorisch Vormingswerk met
vrouwen
* Monique Turkenburg, onderzoekster
naar de loopbaanontwikkeling van
vrouwen in hogere informatica-
beroepen.

Plaats: de Meervaart, Osdorpplein 205,
Amsterdam. Tijd: woensdag 13 september
1989, 9.30 - 17.00 uur. Kosten: f.75,-
inclusief koffie, thee, lunch en een
drankje na afloop.
U kunt zich opgeven bij: Oricom, t.a.v.
Willemien van Lith, Osdorpplein 205,
1068 SW Amsterdam. Tel. 020-19066 of
020-107498.
(Met dank aan Gerda Casimir)

LANDELIJKE DAG ACORN BIG BEN CLUB

Op 7 oktober 1989 organiseert de
Nederlandse vereniging van gebruikers
van Acorn computers 'Big Ben Club' haar
zevende, jaarlijkse, 'Landelijke Dag'.
De vereniging telt rond 2000 leden, die
elke maand in 20 regio's bijeenkomen om
ervaringen uit te wisselen en elkaar te
helpen vragen op te lossen.

Eens per jaar is er dan deze
'Landelijke Dag', waarop in voorgaande
jaren ruim 1200 bezoekers kwamen. Op
deze dag krijgen de verschillende
werkgroepen in de vereniging
(Onderwijs, Genealogie, Modems, etc.)
gelegenheid zich te manifesteren en
bezoekers kennis te laten maken met
voor hen mogelijk 'nieuwe' toepassingen
van hun computer. Ook de handel wordt
traditioneel op deze dag de gelegenheid
geboden om acte-de presence te geven.
Dat heeft in de afgelopen jaren vele
aantrekkelijke aanbiedingen van
randapparatuur, programmatuur en
toebehoren opgeleverd.

ACORN RISC COMPUTERS

De Nederlandse jaarlijkse dag is voor
gebruikers van Acorn Electron, BBC,
Master en Archimedes computers
uitgegroeid tot het grootste evenement
buiten Engeland. Speciale
belangstelling zal dit jaar uitgaan
naar de nieuwste soft- en hardware voor
de in 1988 geintroduceerde Acorn
Archimedes RISC-computer en de recent
gelanceerde A3000 variant.

Dit jaar wordt de 'landelijke dag'
gehouden in Dorpsgemeenschapshuis
''Gelre's End'', Maasdijk 1, te Hedel.
De zaal is open van 10.00 uur tot 16.30
uur. De toegang is gratis voor leden
van de Big Ben Club. Niet-leden betalen
f 5,00 entree.

