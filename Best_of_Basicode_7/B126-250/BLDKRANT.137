137, woe 30 mrt '88

FUJI-OSCAR 12

Het gebruiksschema van OSCAR 12 is voor april
als volgt gepland:
mode JA van 1-4 0106 UTC tot 4-4 0120 UTC en
mode JA van 6-4 0133 UTC tot 7-4 0039 UTC.
Op 9 april wordt tussen 1547 UTC en 1748 UTC
speciale telemetrie programmatuur geladen, die
tijdens mode JD bedrijf elke 2 sekonden
telemetrie uitzendingen mogelijk maakt in
plaats van elke minuut. In die periode is mode
JD alleen beschikbaar als digipeater. Daarna
is het schema als volgt gepland:
mode JD van  9-4 2159 UTC tot 10-4 1857 UTC,
mode JD van 12-4 1506 UTC tot 13-4 1614 UTC,
mode JD van 16-4 1332 UTC tot 17-4 1439 UTC,
mode JA van 20-4 1359 UTC tot 21-4 1305 UTC,
mode JA van 23-4 1318 UTC tot 24-4 1224 UTC,
mode JD van 26-4 1030 UTC tot 27-4 1144 UTC,
mode JD van 28-4 1050 UTC tot 29-4 1157 UTC.
Men moet er rekening mee houden dat
afwijkingen van dit schema mogelijk zijn als
gevolg van de beperkte hoeveelheid beschikbare
energie in de satelliet.

AMSAT-Phase 3C

Na de geslaagde ARIANE vlucht V21 heeft de ESA
het lanceerschema voor de volgende vluchten
iets gewijzigd. Omdat men veel haast heeft met
in bedrijf stellen van de nieuwe kommunikatie
satelliet Intelsat 5, heeft de ESA besloten
deze satelliet eerst te lanceren in mei.
Oorspronkelijk was deze lancering gepland met
vlucht V23. Daarom zijn de vluchten V22 en
V23 nu verwisseld. Vlucht V22 wordt nu dus een
ARIANE 2 raket met Intelsat 5 aan boord. Deze
lancering is nu gepland op 11 mei. Als alles
daarmee goed gaat is vlucht V23 drie weken
later te verwachten, dus rond 1 juni. Bij deze
vlucht moet dan de eerste ARIANE 4 raket
worden gelanceerd, met aan boord de amateur
satelliet AMSAT-Phase 3C, de Europese
weersatelliet Meteosat P2 en de Amerikaanse
kommunikatie satelliet PANAMSAT.

SATELLIET VERHUIST NAAR KOUROU

Rond 28 maart vertrekt de groep specialisten
van AMSAT-DL met de Phase 3C satelliet vanuit
Marburg in West Duitsland naar Kourou in
Frans Guyana. Na bijna een week hopen ze aan
te komen op de ESA lanceerbasis met de
satelliet en alle hulp-apparatuur. Vanuit
de USA zullen ook medewerkers van AMSAT-NA
naar Kourou gaan om te assisteren bij de
voorbereidingen op de lancering. De AMSAT-DL
amateurs willen in de periode voor en rond
de lancering dagelijks kontakt onderhouden
met hun 'thuisbasis' in Marburg via amateur-
radio. Ze willen dan steeds rond 1900 UTC
aktief zijn op 14,280 of 21,280 MHz met SSB.
Daarbij kunnen ze gebruik maken van het
clubstation FY7KRU of van hun eigen
roepnamen, voorafgegaan door FY7/, dus
bijvoorbeeld FY7/DJ5KQ.

DEFINITIEVE FREKWENTIES

AMSAT-DL heeft de definitieve frekwenties
van Phase 3C, zoalsgemeten in de voltooide
satelliet, nu bekend gemaakt. Zij luiden
als volgt:
Mode B:   uplink:  435,567 -  435,422 MHz
        downlink:  145,823 -  145,968 MHz
        General Beacon     :  145,812 MHz
        Engineering Beacon :  145,985 MHz
Mode L:   uplink: 1269,620 - 1269,330 MHz
        downlink:  435,715 -  436,005 MHz
        General Beacon     :  435,651 MHz
        Engineering Beacon :  435,677 MHz
Mode J:   uplink:  144,425 -  144,475 MHz
        downlink:  435,990 -  435,940 MHz
Mode S:   uplink:  435,601 -  435,637 MHz
        downlink: 2400,711 - 2400,747 MHz
RUDAK:    uplink: 1269,710 MHz
        downlink:  435,677 MHz
Mode B, mode L en mode J zijn inverterende
lineaire relais- stations. Mode J en mode L
zullen vaak tegelijkertijd in bedrijf zijn:
mode JL. RUDAK maakt gebruik van dezelfde
zender als het Engineering Beacon van mode L.
De mode S zender begrenst de amplitude omdat
mode S primair bedoeld is voor FM gebruik.

RADIO SPOETNIK 12/13

De bouwers van de Radio Spoetnik 10 en 11
satelliet systemen zijn inmiddels al weer
bezig met de bouw van de opvolgers: Radio
Spoetnik 12 en 13. Volgens OK3AU moeten
deze nieuwe satelliet systemen veel gaan
lijken op RS10/11 en zullen ze ook in een
andere satelliet worden ingebouwd. Of dit
weer een navigatie satelliet zal worden is
nog niet duidelijk. Daarom is de baan,
waarin ze moeten komen, ook nog niet bekend.
Informatie over de te gebruiken frekwenties
van RS12/13 is nog niet beschikbaar. Men
verwacht dat de lancering van deze nieuwe,
gekombineerde satelliet kan plaatsvinden
in de zomer van 1989.

BALLON-VLUCHTEN MET AMATEUR-RADIO

Als alles goed is gegaan is op zaterdag 26
maart weer een BACAR ballonvlucht uitgevoerd
boven Zuid-Afrika. De ballon moest klimmen
tot 70.000 voet (ruim 21 km). Een bakenzender
zond op 144,550 MHz zolang de ballon beneden
28.000 voet was. Aan boord was ook een
digitaal 'store and forward' systeem voor
packet radio en voor spraak. Er kon voor 15
sekonden aan spraak- signalen worden
opgeslagen in een geheugen, waarna die
signalen later door middel van een spraak-
synthesizer weer konden worden uitgezonden.
De AMSAT-UK groep wacht nog steeds op een
machtiging om een ballonvlucht uit te mogen
voeren boven Engeland met hun HART relais
station. De machtiging- aanvraag loopt via
de RSGB. Er zijn al twee HART systemen
gebouwd, voorzien van een lineair relais en
telemetrie- en kommando systemen. (Met dank
aan Nico, PA0DLO)

BEELDKRANT-ADVERTENTIES

Deze keer weer een aantal advertenties in de
Beeldkrant. Eerst vermelden we nog even de
'spelregels' voor opgave en plaatsing:
- Het opgeven van een advertentie (stuur
een briefkaartje naar postbus 1200) is gratis.
We accepteren echter alleen NIET-COMMERCIELE
advertenties.
- Wat wordt gevraagd of aangeboden dient
iets met computers te maken te hebben. Dit is
blijkbaar niet voor iedereen vanzelfsprekend!
- Alle communicatie tussen vrager en aanbieder
dient RECHTSTREEKS te verlopen! Vermeld dus
altijd uw adres en/of telefoonnummer.

137-1

Aangeboden: Printer COMX35-P, compleet met
netvoeding en interface voor de COMX35.
Vraagprijs f50. Bel: 01860 - 12217 (P. Stolk)

137-2

Dhr. van der Zee uit Zutphen vraagt voor zijn
Commodore-64 het programma 'Wolters Software
Assembler'. Tel. 05750 - 21736 (na 18.00 uur)

137-3

Wie zou mij voor een schappelijke prijs aan
een VOEDING voor de Commodore-64 kunnen
helpen? Bovendien ben ik op zoek naar een
printer MPS 803. Reacties graag aan: J.Vente,
Eperveste 34, 8161 AB Epe, tel. 05780 - 20329

137-4

Te koop aangeboden wegens overstap naar PC:
Sinclair Spectrum 48K (issue IV) f200.
Opus Discovery 1 diskdrive met ca. 25
diskettes (vol) en printerkabel f350.
Smith Corona Fastext 80 matrixprinter f275.
Of alles in 1 koop voor f750.
Hans Hockx, tel. 010 - 4704465 (20-22 uur)

137-5

Te koop wegens overcompleet: MSX plotter/
printer, merk Sony, type PRN C41. 1 jaar oud
en weinig gebruikt. Vraagprijs f200.
Inlichtingen bij Dick Potwijt, Zevenhuizen,
tel. 01802 - 3521 (na 18.00 uur).

137-6

Diverse radio amateurs zoeken Packet Radio
software voor besturing via interface vanuit
Spectrum 48/128K. Reacties aan: O. Alzamora,
Thorbeckestraat 48, 1161 XT Zwanenburg.

137-7

Te koop: MSX-1 computer 64K, met handleiding
Ned/Eng, stofhoes, monochrome monitor,
datarecorder met adaptor, 2 joysticks, 2 Basic
cursussen, en veel software. Reacties aan:
Gijs van Schip, Woerden, tel. 03480 - 20938

137-8

Gevraagd: ontvanger voor de middengolf met een
smalle middenfrekwentie. Het mag eventueel een
fixed frequency ontvanger zijn voor Radio 5.
Opbouw uit modulen of ombouw van autoradio is
denkbaar. Als Radio 5 maar in Italie te
ontvangen is! Voor tips of een eenvoudig na te
bouwen ontwerp: A.J. Moor 02518-57365 te
Castricum of op het NOS-Fido board 035-45395.

OPROEP TEKSTTELEFOON

Henri Derksen uit Arnhem stuurde ons een
brief met de volgende oproep:

'Wie kan mij helpen met het bouwen van een
interface tussen het telefoonnet en de
seriele poort van een computer (op RS232C
niveau), om die als een teksttelefoon te
kunnen gebruiken, voor het zenden en
ontvangen van karakters naar en van een
andere teksttelefoon?
Ik denk aan een soort hardware schakeling
die de aangeboden ASCII waardes omzet in de
juiste tooncodes. Voor de ontvangst moeten
de tooncodes weer worden omgezet in ASCII
waardes. De reeds hiervoor bestaande en in
de handel verkrijgbare apparaten zijn zeer
compleet. Er zitten echter vrij veel
onderdelen in, die velen reeds in huis
hebben, namelijk in hun computer! Bovendien
zijn ze ook vrij prijzig, zeker voor een
particulier. Wie reeds over een Personal
en/of Huiscomputer beschikt, zou aan zo'n
teksttelefoon interface en een bijpassend
communicatie programma voldoende hebben om
ook met de teksttelefoon van slechthorende
en dove familieleden te kunnen communiceren.'

Reacties graag naar: Henri Derksen, Bolwerk
25, 6811 JW Arnhem (of via HCC Fido Arnhem).

TIPS VAN LUISTERAARS

Van dhr. Brederode uit Lisse ontvingen we de
volgende brief:

'Sinds enige tijd loopt er een onderzoek naar
de problemen die computeraars hebben bij het
inlezen van Basicode programma's. Jullie
hebben waarschijnlijk al heel wat bandjes
gekregen, waar de weerbarstige opnamen
opstaan (inderdaad!). Ik had ook wel
probleempjes, zo af en toe.
Sinds kort heb ik een datarecorder van
Philips in gebruik, type NMS 1510/1515.
Ik ben er enthousiast over! Bij het op de
oscilloscoop bekijken van de opnamen die ik
met mijn vorige recorder maakte (Philips
N2213), viel me steeds op hoe weinig het
signaal op een blokgolf leek. Mijn nieuwe
datarecorder echter maakt keurige blokgolven
en de leesfouten zijn verleden tijd.'

Een andere tip ontvingen we van Freddie
Borchers uit Hilvarenbeek:

'Deze tip geldt voor alle MSX gebruikers die
alleen over een Basicode-3 vertaalprogramma
beschikken: gebruik geen subroutines van een
Basicode-3 programma, maar de subroutines van
een Basicode-2 programma. Als ik namelijk
bepaalde (lange) Basicode programma's gebruik,
krijg ik met de Basicode-3 subroutines een
'out of memory error' en met Basicode-2 niet.'

Nog even voor de duidelijkheid: Hobbyscoop
zendt UITSLUITEND programma's in Basicode-2
uit! Het is maar dat U het weet...
