329, woe 13 jun '90

KOPPELING KRISTALL UITGESTELD

De Kristall zou op 6 juni 1990 om
0930UTC op een naderings koers naar het
MIR complex worden gezet. Men had voor
de nadering en de koppelingsfase maar
liefst 3 uur uitgetrokken. Om 1230UTC
zou dus worden gekoppeld.

Tussen 0948 en 0953UTC in omloop 24641
een korte doorgang met lage elevatie.
Toch kwam er wat radioverkeer door en
hieruit bleek, dat de naderings fase
spoedig zou beginnen: om 0949UTC was
Kristall op 39 KM van MIR en TsUP
verwachtte het doorkomen van de Kurs
signalen om 101230UTC. Balandin zat nog
in het basis blok van MIR; Solovyov
bevond zich (al) in de Soyuz-TM9.
(Mogelijk ter voorbereiding van het
verblijf van de kosmonauten in S-TM9
tijdens de kritieke koppelings fase.)

VOLGENDE OMLOOP: CHTO TO NE TO

Dat is een Russische uitdrukking voor
'er is iets niet pluis'. Tijdens de
doorgang in oml. 24642, 1120-112935UTC
was er van naderings verkeer niets te
merken. In tegendeel: de computer werd
geladen met standregelings data, geen
enkele indicatie dat de operatie
doorging, verkeer gewoon vanuit het
basisblok en werking van de gyrodina's,
die het station een andere stand gaven.
Balandin was actief; Solovyov bemoeide
zich niet met het radioverkeer.

In de doorgang in oml. 24643,
1300-1305UTC, werd het 'chto to ne to'
bevestigd: geen open radioverkeer, maar
alleen verkeer met 'spraak vervorming'.
Dit duurde 5 minuten. Spraak vervorming
wordt tijdens koppelings operaties
nooit toegepast: men wil dan alleen
maar een optimale communicatie, ook
begrijpelijk voor volgschepen. Ergo: de
operatie moest zijn afgelast.

Uit radioverkeer tijdens de volgende
doorgangen en enkele mededelingen uit
Moskou bleek, dat men de naderings
operatie had afgebroken. In het
stabilisatie systeem was een weigering
die had kunnen leiden tot het niet op
het juiste moment werken van een
standregelings motor. Uitgaande van het
principe, dat Kristall pas onderdeel
van het 'dure' MIR complex mag zijn als
de systemen feilloos werken, werd met
koppelen gewacht. In feite was men aan
analyseren van de fout nog niet
toegekomen. Solovyov vroeg of er al een
beslissing was genomen en TsUP deelde
mee dat dit nog lang niet het geval
was. De 1ste plaatsvervangend
hoofdconstructeur van Kristall
(Moiseyev) verklaarde 'optimist' te
zijn en een tweede poging -zij het
onder voorbehoud- op 10 juni 1990 te
verwachten.

PETJE AF

voor de kosmonauten, die toch maar weer
een enorme morele opdoffer hebben
gekregen, maar optimaal hun werk moeten
blijven doen. Het was vooral Balandin
die zich in het radioverkeer
manifesteerde als een kosmonaut van
grote klasse. Niet vergeten moet worden
dat een tegenslag als deze veel extra
werk en spanning betekent.

KRISTALL GEKOPPELD AAN MIR-COMPLEX

KRISTALL (Module-T) maakte vast aan
MIR's voorste koppelpoort op 10 juni
1990 om 1047 UTC. Het koppelen gebeurde
enkele seconden (hoe krijgen ze het
voor elkaar) nadat het ruimtespul
achter de horizon was weggedoken. Uit
het radioverkeer was al duidelijk, dat
Kristall MIR naderde. TsUP gaf
afstanden en naderings snelheden. De
kosmonauten in hun ruimtepakken in de
dalings module van S-TM9 keken toe en
bedienden (op afstand) foto- en
videocamera's. Tijdens de volgende
overkomst (oml. 24705, 121225UTC) werd
er weinig commentaar op de goed
verlopen operatie geleverd, de heren
klonken somber: mogelijk erg vermoeid
na de doorstane spanningen.

Gedurende de nadering van Kristall
verbleven de kosmonauten dus in de
S-TM9. Het bruikbaar maken van dat
schip vergt veel tijd en moeite. Dat is
ook zo met het 'conserveren' daarna.

KRISTALL OVERGEZET NAAR DWARSPOORT

De ong. 1 u. en 36 min. durende
operatie begon op 11 juni 1990 om
0500UTC en werd rond 0630UTC met succes
voltooid. Tijdens de eerste overkomst
van MIR (oml. 24718, 0806UTC) waren de
kosmonauten bezig met het gelijkmaken
van de luchtdruk in de Kristall en het
basis blok. Dit duurde iets langer dan
verwacht. Men had daarom de luiken naar
de module nog niet geopend. Dit was wel
het geval tijdens de volgende doorgang
(oml. 24719, 0938UTC). Solovyov werkte
al in de module. Balandin bekeek met
videocamera's de module vanuit een
aantal vensters van het basisblok.
Tijdens de volgende overkomsten werd al
gewerkt aan het tot stand brengen van
electrische verbindingen tussen het
basisblok en de module.

Men hoopt al op vrijdag 15 juni 1990 te
beginnen met de experimenten c.q.
producties, waarvoor Kristall bestemd
is.
Chris v.d. Berg, NL-9165/A-UK3202

COLUMBIA TERUG VAN PLATFORM

De komende vlucht (STS-35) van shuttle
Columbia is uitgesteld tot augustus!
Eigenlijk had de shuttle al eind mei
moeten vertrekken, maar nadat een lek
was aangetroffen in de (leidingen van)
de grote externe brandstoftank,
waardoor het zeer brandbare
waterstofgas vrij kwam, moest de
shuttle teruggereden worden van het
lanceer platform. Een reparatie aan een
dergelijk defect is nog niet eerder
uitgevoerd, en kon zeker niet
plaatsvinden op het plaform. Tot zijn
lancering zal de Columbia nu in het
Vehicle Assembly Building staan voor
het ondergaan van reparaties.

VERSCHUIVINGEN LANCEERSCHEMA

De vertraging heeft gezorgd voor
verschuivingen in het drukbezette
lanceerschema voor dit jaar. Eigenlijk
hadden er dit jaar elf vluchten moeten
plaatsvinden, waarvan er nu nog zeven
zouden moeten worden uitgevoerd, maar
het is waarschijnlijk dat om
veiligheids redenen minstens een vlucht
wordt verschoven naar volgend jaar.

MILITAIRE VLUCHT ATLANTIS

De vlucht die na die van de Columbia
had moeten plaatsvinden, STS-38, wordt
niet verzet en zal voorzover bekend op
9 juli van start gaan. STS-38 zal
geheel militair zijn. De shuttle
Atlantis zal tijdens deze missie een
baan volgen die een hoek maakt van 57
graden met de evenaar. Op die manier
kan de Lacrosse-2 satelliet, die zal
worden uitgezet door de bemanning, 80%
van de Sovjet Unie in het oog houden.
Naar gezegd wordt is de Lacrosse,
wanneer hij eenmaal ontplooid is, 50
meter breed. Deze breedte zou wijzen op
een grote radarantenne aan boord van de
satelliet.

GEHEIM

Zoals ook bij andere militaire shuttle
vluchten het geval was, worden de
lanceer gegevens tot het laatste moment
geheim gehouden. Pas 9 minuten voor het
werkelijke vertrek zal de lanceertijd
bekend worden gemaakt. Wanneer dezelfde
aanpak gevolgd zal worden als bij de
Lacrosse-1, zal de satelliet op een
hoogte van 300 kilometer worden
uitgezet. Door de grote inclinatie zal
de shuttle ook door radio-amateurs in
Nederland gehoord kunnen worden, voor
zover niet van scrambling gebruik wordt
gemaakt.

LAATSTE MILITAIRE MISSIE?

Naar verwachting zal deze militaire
shuttle vlucht een van de laatste zijn.
De bedoeling van de Amerikaanse
luchtmacht was dat er shuttles vanaf
Vandenburg Air Force Base gelanceerd
zouden worden, zodat zij wel een
polaire baan zouden kunnen bereiken. De
Lacrosse kunstmanen zijn hierop
eigenlijk ook gebouwd. Nog voor de
basis in gebruik werd genomen kwam men
echter tot de conclusie dat hij te
onveilig was voor de lancering van
shuttles. Tot nu toe staat er dan nog
een ongebruikte shuttle lanceerbasis op
Vandenburg. Uit ontevredenheid met de
shuttle heeft de luchtmacht de Titan-4
raket ontwikkeld, die misschien wel
vanaf Vandenburg gelanceerd zal worden.
(Met dank aan Yvo Krijgsman)

COSPAR SPACE '90

Van 28 juni tot en met 5 juli wordt in
het Nederlands congresgebouw in Den
Haag een groot ruimtevaart evenement
gehouden. Dit evenement, Cospar '90, is
grotendeels bedoeld voor ruimtevaart
specialisten: er komen er 2000. Cospar
staat voor Committee On Space Research.
De mede door de Nederlandse Vereniging
voor Ruimtevaart georganiseerde
bijeenkomst wordt vergezeld van de
Cospar Space '90 tentoon stelling die
voor f 10,- voor publiek te bezoeken
is. Er is ook een aantal publieks
lezingen, onder de titel 'Planeet
Aarde'. Ze worden gegeven door
verschillende deskundigen. De lezingen
zijn op:
Vrijdagavond 29 juni: ir. R. Noomen, TU
Delft, 19:00, 19:45 en 20:30 uur.
Zaterdagmiddag 30 juni: prof K. Wakker,
TU Delft.
Woensdagmiddag 4 juli: Erwin Kroll,
Fokker Space Systems, 14:00, 15:00 en
16:00 uur.

VIDEOFILMS

Zaterdag, zondag, woensdag en donderdag
worden ook allerlei videofilms getoond
over aard observartie en ruimte
onderzoek. Daarnaast zijn er lezingen
op wetenschappelijk niveau die ook door
Nederlandse deskundigen kunnen worden
bijgewoond.
Klap op de vuurpijl is een astronauten
evenement dat voor slechts f 7,50 is
bij te wonen op donderdag 5 juli van
17:30 tot 19:00 uur. Wubbo Ockels heeft
voor die gelegenheid vijftig collega's
uit Europa, Amerika en de Sovjet Unie
gevraagd om naar de expositie en de
lezingen te komen. Mensen die op die
avond naar het Congresgebouw komen
kunnen ook de tentoonstelling zien.

EXPOSITIE OPENINGSTIJDEN

De expositie is open op:
vrijdag 29 juni, 18-21 uur.
zaterdag 30 juni, 10-17 uur.
zondag 1 juli, 10-17 uur.
woensdag 4 juli, 12-21 uur.
donderdag 5 juli, 12-21 uur.

Verdere informatie bij mw. Negenborn,
SRON in Utrecht, tel. 030-535700, of
bij mw. Koster, Congresgebouw, tel.
070-3512851.

UITZENDSCHEMA HOBBYSCOOP ZOMER 1990

Dit is de laatste aflvering van
Hobbyscoop (en de Beeldkrant) voor de
zomervakantie. Vanaf 8 augustus zijn we
weer terug, met vier speciale 1 uurs
uitzendingen rond de Firato, in
samenwerking met het NOS
muziekprogramma 'Akkoord'. Dus op 8,
15, 22 en 29 augustus op Radio 1, van
19.02-20.00 uur.

Ook kunt u 3 extra lange maandag-
uitzendingen tegemoet zien, en wel op
13, 20 en 27 augustus op Radio 5, van
20.30-21.30 uur.

Vanaf september zullen we de normale
uitzendingen hervatten, totdat op 1
oktober het nieuwe 'winterschema'
ingaat. Daar hoort u t.z.t. meer van.
Prettige vakantie!

