261, maa 23 okt '89

DESKTOP PUBLISHING

Desktop publishing (DTP) is de naam van
een recente ontwikkeling op
computergebied, die computer-
gebruikers in staat stelt drukwerk te
verzorgen vanachter hun eigen buro.

Een DTP-programma bevat voorzieningen
om professioneel ogende publikaties te
verzorgen zonder tussenkomst van
externe drukwerk- deskundigen zoals bv.
vormgever, zetter, reprograaf en
drukker.
Met DTP komen de technische
mogelijkheden om tekst en illustraties
tot komplete pagina's te formeren
binnen het bereik van vrijwel iedere
computer- gebruiker. Zinvol gebruik
maken van DTP vereist naast kennis van
apparatuur en programmatuur gedegen
grafische kennis en vaardigheden.

TELEAC-CURSUS

De nieuwe Teleac cursus 'Desktop
publishing' wil diegenen die over een
computer met DTP- mogelijkheden
beschikken of tot aanschaf hiervan
denken over te gaan, eerder genoemde
kennis en vaardigheden bijbrengen.
Daarnaast is deze cursus een hulpmiddel
bij de overweging of DTP geschikt is in
een bepaalde werksituatie, wat u het
beste 'zelf' kunt doen en wat u moet
uitbesteden.

De cursus dient ook als leidraad bij
het maken van de keuze voor
programmatuur en apparatuur die in uw
eigen situatie nodig en/of geschikt is.
Verder geeft de cursus informatie over
organisatorische aspecten rond het
gebruik van DTP. Uitgangspunt voor de
cursus is het wegwijs maken van de
computer- gebruiker op het gehele
terrein dat DTP bestrijkt.

CURSUSBOEK

Het cursusboek bestaat uit 12
hoofdstukken, die in vier blokken zijn
ondergebracht.
Blok 1 omvat de inleiding en een kort
overzicht van de benodigde
computerkennis. Vervolgens wordt een
vergelijking gemaakt tussen het
'klassieke' grafische proces en desktop
publishing.
In blok 2 komen de volgende onderwerpen
aan de orde: analyse van de
verschillende elementen waaruit een
pagina bestaat, typografie,
pagina-opmaak, en tenslotte de
vormgeving van publikaties.
Blok 3 zal de te gebruiken
programmatuur en apparatuur behandelen.
Blok 4 tenslotte behandelt het konkrete
gebruik van DTP-programmatuur en
-apparatuur.

TELEVISIELESSEN

De tien televisielessen bij deze cursus
volgen grotendeels de inhoud van het
cursusboek. Na uitzending van de eerste
twee inleidende televisielessen begint
de cursus opnieuw.

RADIOLESSEN

Publiceren is communiceren: het
overbrengen van een boodschap door
middel van tekst, vormgeving,
kleurgebruik en manier van aanbieden
aan de doelgroep.
De eerste radiolessen bij de cursus DTP
gaan dan ook over de communicatie-
aspecten, die een rol spelen bij het
maken en verspreiden van de
verschillende toepassingen van DTP.
De overige lessen gaan over
organisatorische vragen; het toepassen
van DTP is immers mede afhankelijk van
de wijze waarop DTP in de organisatie
is ingevoerd.
Aan de hand van praktijk- voorbeelden
wordt het verloop van het creatieve
proces van idee tot produkt nagegaan,
en tegelijk wordt de betekenis ervan
voor de organisatie bekeken.
Aan het eind van elke radioles worden
twee ogenschijnlijk gelijkwaardige
voorbeelden besproken, die ook in het
cursusboek en de televisieles worden
behandeld.

STUDIEBEGELEIDING EN CERTIFICAAT

Indien daar voldoende belangstelling
voor bestaat, organiseert Teleac bij
deze cursus een aantal studiedagen in
1990. Tijdens deze dagen kunnen de
deelnemers het geleerde onder
deskundige begeleiding in de praktijk
brengen.

Aan de cursus is ook een eindtoets
verbonden. Bij voldoende resultaat
wordt een certificaat uitgereikt.

INFORMATIE

Op maandag 20 november 1989 wordt op
Nederland 3 van 19.40 tot 19.55 uur het
voorlichtings- programma van de cursus
DTP uitgezonden. De eerste
televisielessen worden uitgezonden op
maandag 11 december 1989 en op maandag
1 januari 1990. De radiolessen starten
op dinsdag 2 januari 1990.

De prijs van het cursuspakket bedraagt
f 145,00. U kunt het bestellen door dit
bedrag over te maken op postgiro 544232
t.n.v. Teleac in Utrecht, o.v.v.
'Desktop publishing'.
Vanaf eind deze maand is het
cursuspakket ook verkrijgbaar bij de
boekhandel.

Meer informatie, ook over andere
cursussen van dit seizoen, vindt u in
het Teleac magazine. U kunt dit gratis
magazine telefonisch aanvragen op
nummer 030-946946, of schrijven naar
Teleac, Postbus 2414, 3500 GK Utrecht.

DELFTS BLAUW

The week after. De rookwolken trekken
langzaam op. Het difussieproces is in
volle gang. De berichtgeving in de
media omtrent computer- virussen
bereikt het in dit soort zaken
gebruikelijke nulpunt. Na weken waarin
de spanning gestaag werd opgevoerd en
enkele zeer spannende dagen kan de
balans worden opgemaakt. De diverse
-gevreesde- virussen hebben in ons land
weinig meldingen van schade opgeleverd.
De virussen zijn globaal gesproken aan
ons voorbijgegaan. De rust is
wedergekeerd. Het is echter niet
verstandig -gezien de toekomst- het
daarbij te laten. Nieuwe virussen
liggen op de loer. Zouden zich -in
principe- kunnen verspreiden op alle
aanwezige informatiedragers middels
nieuwe virus-opsporings programma's die
nog meer virussen kunnen ontdekken en
waar ook alle schijven mee moeten
worden gechecked. Het einde lijkt zoek!

Dat is echter ook zoek. De huidige
generatie personal computers is totaal
niet in staat virusroutines te beletten
zich te nestelen in boot-sectors
achteraan direct uitvoerbare
programma's (.COM files), databestanden
of -waar niemand zoekt- in lege
sectoren, in afwachting van verder
onschuldige wekvirussen of vervolgdelen
voor het vormen van in omvang van de
code uitgedrukt mammoetvirussen. De in
de huidige personal computers verwerkte
microprocessoren bieden in samenhang
met de gangbare operating systems te
weinig protectie om insluip te
voorkomen. Zolang files en directory's
niet voor 'vreemde' programma's worden
afgeschermd, kunnen virussen zich
ongestoord nestelen op de floppy's of
in de harddisk. Op zich hoeft deze
vervuiling van schijf en harddisk niet
desastreus te zijn. Explosieven kunnen
in principe ook gewoon -zonder gevaar-
opgeslagen worden... zolang de
ontstekings mechanismen maar buiten
bereik zijn. Voor virussen werkt als
ontstekings- criterium veelal de
interne datum. Nog eens aangewakkerd
door de met NiCad continu lopende
klokkaarten is dit voor menig virus een
prima ontsteking. Ook voor bestrijders
is dit heel lucratief. Eenmalig massaal
de bevolking wijzen op de virusdreiging
zoals afgelopen weken is veel
eenvoudiger dan mensen continu alert te
moeten houden. Tellers of scannen op
bepaalde informatie als ontsteking is
veel onvoorspelbaarder. At random een
gewiste schijf of verminkte bestanden
tegenkomen is veel onzekerder. Tevens
is een virus of de aanwezigheid daarvan
bij tijdontsteking te bepalen via in
het virus aanwezige aanroepen van
klok-informatie uit systeemklok danwel
klokkaart. Dit soort aanroepen
afschermen heeft in de praktijk weinig
zin. De aanroep op zichzelf
specificeert niet waarvoor de te
verkrijgen informatie wordt gebruikt.
Afschermen is derhalve een moeilijk te
verwezenlijken zaak. Het doel van het
virus is -mogelijk- veel beter aan te
pakken. Tot op heden is dat veelal
beperkt gebleven tot het wissen van
informatie.

Er kan natuurlijk ook gedacht worden
aan het manipuleren van in
databestanden aanwezige informatie door
virussen. Geheel vertrouwend op de
betrouwbaarheid van computergegevens
kan dit catastrofale gevolgen hebben.
Afschermen en beschermen van
databestanden door het operating system
is een oplossing die dan wel geheel
waterdicht moet zijn. Geheugenruimte
voor systeemhuishouding moet dan ook
door de processor voor gewone
programma's worden afgeschermd. Deze
situatie geldt ook voor virussen die
continu a.h.w. meekijken met de
gebruiker en zo allerlei ingebrachte
gegevens verzamelen en deze vervolgens
-eventueel gecodeerd- (om
onderschepping door herkenning te
voorkomen) op dezelfde manier als dat
het virus bij de bespiede gebruiker is
gekomen bij de bespieder afleveren.
Nadat bijvoorbeeld alle transactie
acceptatie nummers minimaal eenmaal
zijn gebruikt voor het bevestigen van
een Girotel-opdracht kan het
spionagevirus zich met zijn gecodeerde
bestand als een in een bos
achtergelaten hond een weg naar huis
banen...
[WOEF]

ORCA-TAAL

Supercomputers kunnen overbodig worden
met de nieuwe programmeertaal 'Orca'.
De taal werd ontwikkeld door dr.ing.
H.Bal van de faculteit Wiskunde en
Informatica van de Vrije Universiteit
in Amsterdam. Bal promoveerde vorige
week dinsdag op de Orca-taal.

Het onderzoek van Bal is gebaseerd op
de bevinding dat kleine, goedkope
personal computers (pc's) steeds
krachtiger worden. Een snelle pc kost
20.000 gulden en kan drie miljoen
instructies per seconde uitvoeren. Een
'parallelle' computer die bestaat uit
100 van deze pc's, kan in principe 300
miljoen instructies per seconde
verwerken. Dit is driemaal zoveel als
de grote supercomputers van
rekencentra. Een supercomputer kost
gauw enkele tientallen miljoenen
guldens, een 'parallelle' enkele
miljoenen guldens. Met de nieuwe
programmeertaal Orca is zo'n parallelle
computer van een honderdtal pc's te
bouwen. De implicaties voor de
computer- industrie lijken groot. De
bouw van grote computers zou er
overbodig door kunnen worden.
(Uit: de Volkskrant)

FAX OP DE PC

Naar aanleiding van onze uitgebreide
artikelen in de Beeldkrant over
FAX-beelden, o.a. van weersatellieten
en meteostations, berichtte Karin van
Zanten ons, dat zij in haar Column in
Tron 29 een voorbericht heeft opgenomen
over een zelf te maken eenvoudige
interface om FAX-beelden die via radio
worden uitgezonden op een PC zichtbaar
te maken. In het december- nummer van
Tron, dat tevens een jubileum nummer
(30) zal zijn, zal een bouwbeschrijving
van deze interface worden geplaatst.
Ons werd gezegd, dat het geheel voor
ongeveer f 2.50 aan onderdelen kan
worden gebouwd op een printje zo groot
als een postzegel. Het wordt
aangesloten op de RS232 poort van de
PC. Het zou vier grijstinten kunnen
weergeven en zelfs ook kleur. We zijn
benieuwd.

EUROPORT '89: VOOR ELK WAT WILS

Het tij is duidelijk gekeerd. De
scheepvaart sector klimt langzaam maar
zeker uit het spreekwoordelijk dal.
Voor het eerst sinds lange tijd is er
weer sprake van een toenemend aantal
opdrachten voor de bouw van nieuwe
schepen. Geconcludeerd mag worden dat
het vertrouwen in de toekomst van de
branche weer toeneemt. Dat blijkt ook
uit de grote belangstelling voor de
internationale scheepvaart
tentoonstelling Europort '89, die in de
Amsterdamse RAI wordt gehouden van 14
tot en met 18 november a.s.

Europort '89 is op tentoonstellings
gebied toonaangevend in de wereld.
Naast de scheepvaart wordt op de
tentoonstelling en in de omlijstende
congressen uitgebreid aandacht
geschonken aan visserij en binnenvaart.
Vele nationale en internationale
organisaties grijpen Europort '89 aan
om tegelijkertijd congressen, studie-
bijeenkomsten en jaarvergaderingen te
houden. Deelnemers aan deze
manifestatie komen o.a. uit West-
Duitsland, Groot Brittanie, Finland en
Japan. Europort '89 is geopend van
10.00-17.00 uur.

