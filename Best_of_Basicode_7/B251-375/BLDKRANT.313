313, woe 25 apr '90

BEELDEN H.S.T. VIA OLYMPUS

De TV-beelden van de lancering van de
Hubble Space Telescope (H.S.T.)
bereikten Europa vanaf de V.S. en
werden binnen Europa verspreid via
ESA's Olympus satelliet.

Olympus is de grootste langs drie assen
gestabiliseerde communicatie satelliet
ter wereld. Het gewicht bedraagt 2.6
ton bij de start en is 1.5 ton in de
geostationaire baan. De zonnebatterijen
hebben een spanwijdte van 6 meter
(samen) en deze leveren 3.5 Kwatt
energie aan de satelliet. Het ontwerp
voorziet in de toename van de nuttige
last met een energie verbruik tot 7.0
Kwatt door toevoeging van meer
zonnepanelen.

OLYMPUS-1

De eerste satelliet, Olympus-1, werd
gelanceerd met een Ariane raket in juli
1989 en is sindsdien met succes
gebruikt voor een breed scala van
toepassingen. De nuttige ladingen voor
deze eerste demonstratie missie
voorzien in een representatieve
selectie van de mogelijkheden, die door
de satelliet zijn bereikt. Bijna alle
boord antennes van deze eerste missie
zijn draaibaar om optimaal gebruik van
de capaciteit te kunnen maken.

DIRECT BROADCASTING

Er zijn 2 Directe Omroep kanalen welke
thans in gebruik zijn bij de BBS en de
RAI om TV- programma's uit te stralen
naar woningen in heel Europa. Door het
grote vermogen van de satelliet
signalen, dat op zijn minst het
tienvoudige is van vroegere
operationele systemen, is het mogelijk
deze programma's te ontvangen met erg
kleine huis TV-antennes.

SPECIALE KANALEN

Olympus bevat bovendien 4
gespecialiseerde dienst kanalen, welke
kunnen worden gebruikt voor commerciele
verbindingen of voor TV- verspreiding.
Deze zijn thans in gebruik bij de PTT
administraties en bij universitaire
groepen voor de ontwikkeling van nieuwe
satelliet communicatie diensten zoals
data distributie, satelliet spraak
netten, computer/computer verbindingen
en platteland verbindingen naar
buitengebieden, waar de verbindingen
slecht zijn. De stralenbundels van de
S.S.P. bestrijken heel Europa en
kunnen, indien gewenst, gericht worden
naar andere doelgebieden.

TRANSPONDERS EN BAKENS

De Olympus heeft verder 2 transponders,
die werken in het zeer hoge frequentie
gebied van 30/20 GHz. Deze band was
voorheen niet in gebruik voor satelliet
verbindingen en biedt een groot
potentieel voor de uitbreiding van
satelliet diensten. Het zijn met name
de ESA en vele wetenschappelijke
instellingen, die experimenteren met
video-conferentie netten en de z.g.
VSAT systemen, welke beloften voor de
toekomst inhouden. Deze systemen zullen
de weg effenen naar een tijd, waarin
kleine organisaties en individuele
personen directe en actieve gebruikers
worden van satelliet verbindingen
vanuit erg kleine en goedkope stations
op aarde.

Olympus-1 bevat ook 3 propagatie bakens
(resp. in 12, 20 en 30 GHz), welke
worden ontvangen door vele geleerden in
heel Europa en Noord Amerika om
metingen te doen van de effecten van de
atmosfeer op communicatie signalen.

DOORGEEFLUIK

Met de capaciteit van Olympus heeft de
ESA goede mogelijkheden om bijzondere
evenementen door te geven, in het
bijzonder die welke met TV te maken
hebben. Voor de lancering van de H.S.T.
maken we gebruik van de 30/20
stralenbundels van Olympus om de
TV-beelden via de Atlantische Oceaan
over te stralen naar ESTEC in
Nederland, waar zij worden
geconverteerd naar het Europese PAL
systeem. De video- en geluids- signalen
worden per kabel gedistribueerd binnen
ESTEC voor de bezoekers en het
personeel. Ook worden zij opnieuw
gemoduleerd en nog eens naar de Olympus
uitgestraald, die 36000 km boven de
aarde staat. De S.S.P. aan boord van
Olympus wordt gebruikt om de beelden te
verspreiden over veel andere
wetenschappelijke centra in Europa, die
standaard satelliet-TV ontvangers
gebruiken. (Vertaling: Chris v.d. Berg)

MIR IN HOGERE BAAN GEBRACHT

In het radioverkeer van de afgelopen
dagen kwam deze baancorrectie
herhaaldelijk ter sprake. Het geven van
een of meerdere 'impulsen' met de motor
van het aan MIR gekoppelde vrachtschip
Progress-M3 was tot dusver zeer beperkt
geweest, omdat geleerden dit afgeraden
hadden i.v.m. de asymmetrische vorm
(L-vorm) van het complex. Het gehele
complex verliest iedere dag weer wat
hoogte en men kon nu niet meer wachten
met de correctie tot na de aankomst van
de Module-T (Kristall) en een pas
daarna aan te koppelen Progress-M
schip. Zodra het vaststond dat de komst
van de Kristall was uitgesteld tot juni
1990, besloot men de raad van de
geleerden ter zijde te leggen. De
correctie is uitgevoerd op 24 april
1990 en heeft voor een flinke verhoging
gezorgd. De overkomsten van de MIR
waren vandaag al 271 seconden later,
zodat de allerlaatste Keplers niet meer
kloppen. Een oplossing die tijdelijk
werkt is voor iedere dag 271 seconden
aan de Epoch toevoegen (dus 271/86400
erbij optellen). Voor een langere
periode is dit niet bruikbaar, omdat
door de veranderde baan de andere
elementen niet meer toepasbaar zijn en
de berekeningen dan meer op natte
vinger werk lijken.

RUIMTEWANDELING INGELAST

Voor deze missie (men spreekt van de
zesde Hoofd Expeditie naar MIR) was
geen ruimtewandeling geprojecteerd.
Solovyov en Balandin zouden het immers
veel te druk hebben met het ontvangen,
overzetten en bedrijfsklaar maken van
de Kristall. Al is er na een korte
nieuwsflits hierover na het omkoppelen
van Soyuz-TM9 op 21 febr. 1990 niets
meer gezegd, vaststaat dat de
kosmonauten moeten proberen de
thermische bedekking van de S-TM9 weer
vast te maken. Dat er een
ruimtewandeling zal komen blijkt uit
enkele gesprekken tussen Balandin en
TsUP. Er zal ook moeten worden
geimproviseerd. De r/w vindt plaats in
de Orlan ruimtepakken, Balandin zal de
reparatie doen en men wil de
videocamera's van de S.P.K.
(ruimtebrommer) tijdelijk bevestigen
aan de Orlan. De S.P.K. zal dus niet
worden gebruikt en n.a.w. verlaten de
kosmonauten MIR via de oude luchtsluis,
P.Kh.O. (doorgangs compartiment).
Wanneer de ruimtewandeling zal
plaatsvinden is nog niet bekend.
Chris v.d. Berg, NL-9165/A-UK3202

DELFTS BLAUW

Voor een aantal diensten bestaat in
Nederland leverings plicht. Aanbieder
van de dienst is dan gehouden om
ongeacht de geografische ligging van de
vrager de dienst aan te bieden voor
hetzelfde tarief. Het betere voorbeeld
hiervan is wel de postbode die, al
varend in een ptt scheepje, de post in
een waterige omgeving bezorgt. Er zijn
echter ook diensten, zoals bijvoorbeeld
de Centrale Antenne Inrichting (CAI),
waarbij dit niet geldt. Aanleg van zo'n
systeem in dunbevolkte gebieden of ver
van de openbare weg af gelegen percelen
brengen te hoge kosten met zich mee die
of over te weinig deelnemers omgeslagen
kunnen worden of in te omvangrijke
verhogingen zouden resulteren.

Anderhalve week geleden, tijdens een
'uitstapje' van de studenten vereniging
in de omgeving van Dinant (zuid
Belgie), bleek echter dat men daar
gewoon van kabel was voorzien. Men
distribueert het signaal via het z.g.n.
'rijg'-systeem waarbij iedereen direct
aftapt van de hoofdkabel die hangt aan
de electriciteits palen. Blijkbaar is
dit al met al toch nog betaalbaar
ondanks de enorme afstanden. In ieder
geval betaalbaarder dan het bekabelen
van bijvoorbeeld het Wadden eiland
Terschelling waar ik afgelopen weekend
was. Zodoende vult een woud van
antennes de 'skyline' van West
Terschelling. Misschien heeft men dit
liever dan al die -mogelijk
ontsierende- kastjes in de straat voor
historische panden. In ieder geval
bespaart het weer de nodige ontvangst
faciliteiten in de ptt straalzender die
het eiland rijk is. Het aanwezig zijn
daarvan geeft echter maar weer eens aan
dat telefoneren vaak niet van maar EEN
draadje afhangt maar dat de diverse
centrales onderling vaak twee- of zelfs
drievoudig bereikbaar zijn. Een beleid
dat ptt telecom de komende jaren alleen
maar verder zal uitbreiden, zodat
telefoneren niet meer van EEN draadje
of bundel kabels afhangt die in een
grijpgrage hap van een graafmachine het
loodje kunnen leggen...
[WOEF]

OPEN DAG PTC

Op zaterdag 28 april a.s. organiseert
de PTC, de vereniging van Philips Thuis
Computer gebruikers, voor de zesde keer
in haar bestaan een groots
computerfestijn in de Brabanthallen te
's-Hertogenbosch. Bent u geinteresseerd
in computers, dan mag u dit evenement
niet missen.

Wat valt er allemaal te beleven?
Uiteraard kunt u uitgebreid kennis
maken met de PTC, haar activiteiten en
het maandblad PTC Print. Er is een
groot aantal computer hobbyisten en
professionals aanwezig met zelfgemaakte
hard- en software. Er worden
demonstraties verzorgd door beginnende
en ervaren computer gebruikers en u
kunt er terecht met al uw vragen over
computers. Daarnaast worden
interessante demonstraties gegeven door
diverse instanties en bedrijven.
Uiteraard is ook Philips Nederland
aanwezig, met de laatste nieuwtjes en
wetenswaardigheden op PC-gebied.
Bovendien zal de lang verwachte
insteekkaart aanwezig zijn waarmee uw
PC als MSX te gebruiken is!

Natuurlijk is er ook gelegenheid om
tegen aantrekkelijke prijzen hardware,
software, uitbreidingen en accessoires
aan te schaffen voor uw computer.
Kortom, een gezellige dag!

U bent van harte welkom op 28 april in
de Brabanthallen te 's-Hertogenbosch,
van 10.00 tot 17.00 uur. De toegang is
geheel gratis!

PROEF-ABONNEMENT BEELDKRANT

Sinds kort bestaat de mogelijkheid om
een proef-abonnement te nemen op de
Beeldkrant, en wel voor de periode van
1 april t/m 13 juni. Daarbij zult u
alle Beeldkranten vanaf nummer 301
toegestuurd krijgen (wekelijkse
toezending van telkens twee kranten).
De prijs hiervoor bedraagt f25,00. Wilt
u zo'n proef-abonnement aanvragen, maak
dan dit bedrag over op giro (postbank)
rekening 1417, t.a.v. NOS Dienst Radio
Programma in Hilversum, o.v.v. 'Proef-
abonnement Hobbyscoop Beeldkrant'. U
kunt ook een (volledig ingevulde) bank-
of giro-cheque van f25,00 sturen naar
NOS Hobbyscoop, Postbus 1200, 1200 BE
in Hilversum. En vergeet niet uw
VOLLEDIGE naam en adres te vermelden!

