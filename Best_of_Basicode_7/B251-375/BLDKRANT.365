365, maa 26 nov '90

BEGRIPPEN UIT DE RADIO-TECHNIEK (1)

In deze Beeldkrant het eerste deel van
een 'begrippenlijst' in afleveringen,
opgezet door zendamateur Jan van der
Meij, PA0JMY.

Er bestaat nogal wat verwarring over
begrippen in de radio techniek. De
meest gebruikte begrippen worden hier
verklaard met de meetmethode om de
waarden te kunnen meten.

VERVORMING

De vervorming van een signaal wordt
gemeten met een meetinstrument, dat
bestaat uit een filter en een vermogens
meter. We gaan uit van een LF
frequentie van 1 kHz. Dit signaal
voeren we toe aan de vervormings meter.
Deze meet het niveau van het
binnenkomende signaal. Vervolgens wordt
de 1 kHz component uitgefilterd. Het
signaal, dat uit het filter komt is
ruis en wellicht wat harmonischen van
het 1 kHz signaal. Ook van deze 'rest'
wordt het niveau gemeten. De verhouding
tussen het oorspronkelijke signaal en
het 'rest' signaal is vervorming. De
vervorming wordt uitgedrukt in dB's.
Een vervorming van 10% komt overeen met
20 dB; bij een vervorming van 1% is dat
40 dB, enz.

SINAD

Met SINAD wordt bedoeld 'signal
inverted by noise and distortion'. Dat
wil zeggen, dat SINAD een verhouding is
tussen het (gewenste) signaal en de
ruis en vervorming. In de professionele
radio techniek (smalband) wordt normaal
een waarde gekozen van 12 dB. Het
signaal is dus 12 dB sterker dan de
ruis plus de vervorming. Het is soms
noodzakelijk om de vervorming bij het
meten uit te sluiten. Het is dan de
bedoeling om alleen Signaal/Ruis
verhouding te meten. Om S/N
(Signal/Noise) te meten wordt het LF
niveau aan de uitgang van de ontvanger
afwisselend met en zonder modulatie
gemeten. De verhouding tussen het
signaal met en dat zonder modulatie is
een maat voor de signaal/ruis
verhouding van een ontvanger.

QUIETING

Met de quieting methode kan de
steilheid van de detektor in een
ontvanger worden bepaald. Eerst wordt
met geopende squelch het ruisniveau aan
de luidspreker uitgang gemeten en
vervolgens wordt een ongemoduleerd HF
signaal toegevoerd aan de ontvanger
ingang. De HF amplitude wordt zover
opgevoerd, dat aan de luidspreker
uitgang het ruisniveau 20 dB lager
geworden is. Men spreekt nu over 20 dB
quieting bij een HF ingangs signaal van
zo-en-zoveel microvolt.

NEVENKANAAL-SELEKTIVITEIT

Onder nevenkanaal selektiviteit
verstaan we de eigenschap van de
ontvanger om een zwak signaal te
ontvangen, terwijl in het naastliggende
kanaal (het nevenkanaal) een sterk
signaal aanwezig is. In professionele
kringen dient de nevenkanaal
selektiviteit tenminste 70 dB te
bedragen.

Eigenlijk kijken we hier naar de veraf
selektiviteit van de gebruikte
kristalfilters. Bij gebruik van een
goed filter en goede afscherming kan
buiten het doorlaatkanaal een demping
worden bereikt van 100 dB of meer.
Produktie technisch moet een en ander
echter ook verantwoord zijn en daarom
zijn de cijfers veel minder.
Nevenkanaal selektiviteit wordt gemeten
met twee meetzenders, welke met een
koppelaar met elkaar zijn verbonden. De
meetzenders moeten van prima kwaliteit
zijn en mogen elkaar niet beinvloeden.
Met een van de meetzenders wordt op de
ontvang frequentie een signaal gezet
met een niveau, waarbij de SINAD waarde
aan de luidspreker uitgang 20 dB
bedraagt. Nu wordt met de andere
meetzender op een frequentie 1 kanaal
hoger of lager en een modulatie
frequentie van 400 Hz gestoord. Op een
gegeven moment zal de SINAD waarde van
het gewenste signaal gedaald zijn tot
14 dB. De verhouding tussen de uitgangs
spanningen van de beide meetzenders is
de nevenkanaal selektiviteit van de
ontvanger.

CO-CHANNEL ONDERDRUKKING

Onder co-channel onderdrukking verstaan
we het vermogen van een ontvanger om
twee signalen op de gewenste ontvanger
frequentie van elkaar te scheiden. Bij
co-channel onderdrukking worden twee
signalen op dezelfde frequentie aan een
ontvanger toegevoerd. De eerste
(gewenste) is gemoduleerd met 1000 Hz
en heeft een zodanig niveau, dat aan de
luidspreker uitgang van de ontvanger
een SINAD waarde ontstaat van 20 dB. De
tweede meetzender wordt gemoduleerd met
400 Hz en het niveau wordt opgedraaid
totdat de SINAD waarde aan de
luidspreker uitgang van de ontvanger is
gedaald tot 14 dB. De verhouding tussen
de ontvangers is de co-channel
onderdrukking. De eis in professionele
apparatuur is 8 dB, dat wil zeggen dat,
wanneer het ongewenste signaal meer dan
8 dB kleiner is en blijft dan het
gewenste signaal, er in de ontvanger
niet veel last van het ongewenste
signaal zal zijn. In de praktijk, en
zeker bij amateur ontvangers, zal de
co-channel onderdrukking boven 10 dB
liggen.

INTERMODULATIE ONDERDRUKKING

Bij de intermodulatie onderdrukkings
metingen wordt de kwaliteit van de
mixer in de ontvanger bepaald. Er
worden signalen aan de ontvanger
toegevoerd met dusdanig gekozen
frequenties, dat een intermodulatie
produkt (mengprodukt) uitkomt op de
gewenste ontvanger frequentie. De te
gebruiken frequenties liggen vast. De
frequenties zijn:
Fk+1Fr en Fk+2FrFk-1Fr en Fk-2Fr
Fk+2Fr en Fk+4FrFk-2Fr en Fk-4Fr
Fk+3Fr en Fk+6FrFk-3Fr en Fk-6Fr
Fk+4Fr en Fk+8FrFk-4Fr en Fk-8Fr
Fk = kanaal frequentie (hier is de
ontvanger op afgestemd)
Fr = raster frequentie (kanaalafstand)

Er worden dus 8 metingen gedaan. In de
praktijk zullen de uitkomsten van de 8
metingen vrijwel gelijk zijn. Er wordt
bij het meten gebruik gemaakt van twee
meetzenders met een koppelaar. Ook hier
mogen de meetzenders elkaar niet 'zien'
en worden hoge eisen gesteld aan de
kwaliteit van de meetzenders. Bij de
beide meetzenders wordt het uitgangs
niveau gelijk gehouden. Een van de
meetzenders is gemoduleerd met 1000 Hz
en de andere meetzender is niet
gemoduleerd. Bij een bepaald uitgangs
niveau van de meetzenders ontstaat een
intermodulatie produkt in de ontvanger,
waardoor er een 1000 Hz signaal uit de
luidspreker hoorbaar wordt. Bij een
SINAD waarde van 20 dB wordt naar het
uitgangs niveau van de beide
meetzenders gekeken en de verhouding
tussen deze waarde en de waarde voor 20
dB SINAD op de gewenste frequentie is
de intermodulatie onderdrukking.
Professioneel moet deze boven 70 dB
liggen en voor vast opgestelde
apparatuur nog meer. Amateur ontvangers
gaan bijna altijd de mist in bij
intermodulatie onderdrukking: de
uitkomsten zijn vaak niet best (minder
dan 60 dB).

BLOCKING

Onder blocking ofwel blokkering wordt
verstaan: de (on)gevoeligheid van de
ontvanger voor harde signalen rond de
ontvanger frequentie. Blocking wordt
gemeten met ongewenste signalen in
frequentie varierend van 1 tot 10 MHz
onder en boven de gewenste ontvanger
frequentie. Door blocking wordt de
absolute ontvanger gevoeligheid
kleiner.

Er wordt gemeten met een signaal op de
ontvanger met een amplitude van 2
microvolt. Met een andere (ook op de
ontvanger ingang gekoppelde) meetzender
wordt een signaal toegevoerd met een
frequentie van 1 tot 10 MHz boven de
ontvanger frequentie en een amplitude
van 100 dB boven 1 microvolt (dat is
100 mV). Als een punt wordt gevonden
waar de SINAD waarde van het ontvanger
signaal afneemt, dan wordt van het
ongewenste signaal de amplitude zover
veranderd dat de SINAD waarde nog 20 dB
bedraagt. De amplitude van het HF
signaal dient in ieder geval groter te
zijn dan 90 dB boven 1 uV (ca. 30 mV).
Hetzelfde wordt nogmaals gedaan voor
ongewenste frequenties van 1 tot 10 MHz
onder de ontvanger frequentie.

SPURIOUS

Er is een overeenkomst tussen spurious
onderdrukking en blocking. Er moet
tijdens de metingen van blocking ook
altijd goed op worden gelet of het punt
waar blocking optreedt geen spurious
frequentie is. Het verschil is de
absolute frequentie van het ongewenste
signaal. Als er bij de blocking
metingen een duidelijke frequentie
wordt ontdekt waar vermindering van de
ontvanger gevoeligheid optreedt, dan is
het een spurious van de ontvanger.
Indien het niet een frequentie maar een
frequentie bandje betreft, dan is het
'echte' blocking.

Een ander verschil tussen spurious en
blocking is, dat spurious wordt gemeten
met ongewenste frequenties tussen 0 en
2000 MHz (2GHz). Ook hier worden twee
meetzenders aan elkaar gekoppeld en de
beide signalen worden dus toegevoerd
aan de ontvanger. Het gewenste signaal
is 2 uV en het ongewenste signaal wordt
groot gemaakt (meer dan 50 mV). Met de
meetzender wordt nu over de band
gedraaid en als er een punt wordt
gevonden waar de ontvanger gevoeligheid
minder wordt, wordt het uitgangs niveau
van de 'ongewenste' meetzender zover
verminderd, dat de SINAD waarde terug
gelopen is tot 14 dB. De frequentie en
het uitgangs niveau worden genoteerd.
Er mag in de gehele band geen
frequentie zijn, waar de onderdrukking
van spurious signalen kleiner is dan 70
dB. Voor vast opgestelde stations is
dit cijfer in verband met de chaos op
de landmobiele frequenties in Nederland
echter nog te laag.

ONGEWENSTE UITSTRALING

Er worden eisen gesteld aan de
uitstraling van alles waar oscillatoren
in worden gebruikt. Via de antenne
aansluiting van een ontvanger mag het
uitgestraalde vermogen niet groter zijn
dan 4 nW (0,000000004 Watt). De
zogenoemde local oscillator, nodig om
het antenne signaal om te zetten naar
de middenfrequentie van een ontvanger,
is meestal het sterkste signaal aan de
antenne aansluiting van een ontvanger.
Ook wordt gemeten of de kast van de
ontvanger niet straalt. Het is
mogelijk, dat er een signaal in de
ontvanger wordt opgepikt en de kast van
de ontvanger speelt dan voor antenne.
Het is zeer moeilijk om ontvangers
welke niet aan deze eisen voldoen te
verbeteren. Alleen in de ontwerp fase
van het apparaat is het mogelijk om
door gebruik van zo kort mogelijke
verbindingen en afdoende afscherming
kaststraling en uitstraling via de
antenne aansluiting te voorkomen.

FREQUENTIE AFWIJKING

Het is in de praktijk vrijwel
onmogelijk om met simpele middelen de
ontvangst frequentie en de zend
frequentie tot op cijfers achter de
komma nauwkeurig te houden. Bij het
gebruik van 'normale' mobilofoons en
portofoons (FM dus) is het toegestaan
dat de frequenties wat afwijken. Er is
in de professionele wereld vastgelegd
dat de afwijking tot maximaal 2,5 kHz
mag bedragen bij frequenties tot 500
MHz. Bij sterke signalen zal men van
een frequentie afwijking van 2,5 kHz
niet veel merken. In amateur kringen
wordt over het algemeen gewerkt op de
rand van de mogelijkheden voor wat
betreft ontvanger gevoeligheid. Het is
dan te prefereren dat de frequentie zo
stabiel en nauwkeurig mogelijk is. Een
vervelende zaak is de afhankelijkheid
van de temperatuur.

TEMPERATUUR ASPECTEN

In professionele kringen wordt
aangehouden, dat een mobilofoon en een
portofoon moet kunnen werken als het
apparaat zich in de felle zon bevindt
en ook als het buiten vriest. Het
vereiste temperatuur bereik loopt van
-20 tot +55 graden Celsius. Bij de
extreme temperaturen mogen de
specificaties wel wat zijn verminderd,
maar het apparaat moet nog steeds goed
werken. Om te kunnen meten bij extreme
temperaturen wordt gebruik gemaakt van
een zogenoemde klimaat kast, waarbij
behalve temperatuur ook nog de
vochtigheid kan worden ingesteld
(alleen bij temperaturen boven nul
natuurlijk).
WORDT VERVOLGD (Bedankt, Jan!)

