358, maa 05 nov '90

VLIEGTUIG-RADIO (DEEL 2)

Zoals beloofd in het eerste deel over
vliegtuig communicatie en de Golf
(vorige week) hier meer details die van
belang zijn bij het luisteren. Omdat de
Golfcrisis nog steeds voor de meeste
beroering op de luchtwegen zorgt, ook
dit maal weer uitgebreid aandacht
daarvoor. Vorige keer had Bart Hoekstra
het in deze rubriek al over de
gebruikte ICAO four letter identifiers
(vier letter codes). Omdat de meeste
mensen die niet kennen, hier een
overzichtje van de momenteel meest
gebruikte codes:
- EDAF Frankfurt/Rhein Main (Germany)
- EDAR Ramstein (Germany)
- EGUN Mildenhall (UK)
- LPLA Lajes (Azores)
- LETO Torrejon (Spain, near Madrid)
- LEZA Zaragosa (Spain)
- LICZ Sigonella (Italy)
- LTAG Incrlik (Turkey, near Adana)
- OEDR Dhahran (Saudi Arabia)
- OERY Riyadh (Saudi Arabia)

SYSTEEM IN CODE

De slimme lezer zal al vermoeden dat er
enig systeem zit in deze coderingen.
Dat klopt. Al is het af en toe niet
echt logisch. De eerste letter geeft de
ICAO-region aan:
E = northern Europe
L = mediterranean
O = middle east (met de O van midden
Oosten)
K = USA (met de K van ameriKa)

De tweede letter geeft het land aan
waar zich het vliegveld bevindt:
G = Great Britain
D = Deutschland
H = Holland
B = Belgium
I = Italy
E = Espagna
T = Turkey

UITZONDERINGEN IN USA

Uitzondering hierop is de USA. Hiervoor
geldt uiteraard geen landcode. De
laatste drie posities worden hier
gebruikt om het veld aan te geven. In
de andere regio's worden de laatste
twee posities daarvoor gebruikt.
Meestal wordt hier gebruik gemaakt van
een mnemonic, maar ook hier hebben
sommige landen nog verder een systeem
ingevoerd. Zoals, hoe kan het ook
anders, onze oosterburen, de Duitsers.
Daar geeft de derde positie de operator
van het vliegveld aan: A = USAF/CAF
(Canadian), U = RAF (Royal Air Force,
UK). Tot zover de vier letter codes.

TELEFOON OVER RADIO

Er is ook veel te horen via de telefoon
verbindingen die over radio worden
geschakeld. De phone patches met
Phantom: veel wordt er geregeld over
zaken als vertrek/ bestemmings plaatsen
etc. Maar ook meer dagelijkse zaken
komen voor. Zoals iedereen tegenwoordig
heeft ook de USAF haar eigen CAO en
vliegtijden besluit. Daarin is
opgenomen dat AirCrews niet langer dan
een vastgestelde tijd operationeel
mogen zijn. Uiteraard kunnen zich
situaties voordoen waarin het niet
mogelijk is hieraan te voldoen. Als je
op weg bent van A naar C, ga je niet
naar B omdat je tijd op is. Er moet dan
aan PHANTOM toestemming worden gevraagd
om de missie te vervolgen. Hiervoor
moet een Crew Duty Day Extension worden
aangevraagd. Meestal levert dat geen
problemen op, maar wel informatie voor
de attente luisteraar. Verder wordt de
Aircraft Maintenance Status (de staat
van onderhoud van het toestel)
doorgegeven. De volgende codes worden
hiervoor gebruikt.

PROBLEMEN MET VLIEGTUIGEN

A1 Vliegtuig is OK, geen problemen.
A2 Minor problems (radio's, niet missie
essentiele problemen).
A3 Serious problems, soms noodzaak om
te landen.
A4 Major problems, noodlanding.
A5 bemanning verlaat toestel!

Bij code A1 wordt verder niets
toegelicht, bij A2 of hoger volgt er
een opsomming van Write-Ups (genoteerde
klachten). Is er onderhoud nodig, dan
wordt dat gecoordineerd met Phantom en
het betreffende vliegveld. Af en toe
wordt er ook wel eens met moeder de
vrouw gebeld. Op het eerste gezicht
niet interessant, soms kun je er toch
uit afleiden waar zich de kist bevindt,
of op wat voor missie hij is.

MAC CALL SIGNS

Momenteel bestaan de MAC call signs nog
steeds uit MAC + 1 letter + 4 cijfers.
Veel systeem hebben we tot nu toe niet
kunnen ontdekken, of het moet zijn dat
de 4 cijfers een gestaag oplopende
reeks vormen. MAC call signs met 5
cijfers duiden meestal op het
registratie nummer van het toestel.
Vluchten die onder registratie nummer
worden gevlogen hebben meestal weinig
met de operationele zaken als de
Golfcrisis te maken. Andere Amerikaanse
Call Signs bestaan veelal uit een woord
+ twee cijfers. Het woord is vaak
verbonden aan de eenheid waartoe het
toestel behoort.

AARDIGE GEGEVENS UIT GOLF

Call Signs van tankers (KC-10/KC-135)
zijn vaak namen van oliemaatschappijen.
Tot nu toe gehoord: SHELL, EXXON en
TEXACO.
Ook kleuren worden vaak door tankers
gebruikt. RED, BLUE, BLACK etc., maar
ook ongebruikelijke zoals AMBER, EBONY,
BEIGE.

Volgende keer nemen we een andere
luchtmacht onder de loupe die momenteel
zeer actief is in de regio: de RAF
(Royal Air Force), in deel 3 van deze
serie. Mocht je speciale wensen of
interesses hebben, laat het dan even
weten aan Paul Hoekstra via het NOS
Scoop Bulletin Board (035-45395), of
via Postbus 1200 in Hilversum.

BEST BEWAAKTE REPEATER MODERNER

Het best bewaakte Nederlandse amateur
zenderpark wordt op dit moment
uitgebreid en vernieuwd. PI2NOS en
PI1NOS ondergaan een grondige wijziging
en verbouwing, waarvan de allereerste
fase achter de rug is. Het jublieum
zendstation van Scoop heeft dezer dagen
twee antennes gekregen omdat
verbouwingen aan de PTT-toren in
Hilversum een goede afstraling rondom
onmogelijk maakte. Twee van elkaar
afgeschermde rondstralers geven nu een
achtvormige karakteristiek op het 70 cm
spraakrelais, waardoor aan de opzet van
de ontwerpers van het zendstation wordt
voldaan: een bereik vanuit Hilversum
tot aan Amsterdam, Utrecht, Amersfoort
en de Flevoploder. Aan de eerste
reacties te oordelen is het patroon nu
zodanig dat mobiele stations rondom
Hilversum optimaal gebruik kunnen maken
van deze bijzondere repeater.

HOGE KOSTEN

Het spraakrelais, met de ingang op
431.725 MHz en de uitgang op 430.125
MHz, kost verschrikkelijk veel geld,
kennis en mens-uren. De zender, die
oorspronkelijk werd opgezet als een
jubileum cadeau aan de Nederlandse
zendamateurs bij het 20-jarig bestaan
van NOS-Hobbyscoop, was bij de
oplevering up-to-date. Inmiddels zijn
de eisen die daaraan worden gesteld
aanzienlijk verscherpt. Met name de
bijkomende voorwaarden die gesteld
werden aan het station door PTT en
kabelnet Hilversum verzwaarden de opzet
in hoge mate. Bovendien moet op het
zwaar bewaakte Audio en Video
Verbindingen Centrum van PTT iedere
schroef en wijziging in de opzet worden
aangemeld en goedgekeurd. De
oorspronkelijke ramingen van hoeveel
geld het zou kosten zijn met
fantastische bedragen overtroffen. Met
name omdat alle zenders (ook die van
het packetradio knooppunt) een uiterst
klein, maar schoon signaal moeten
afgeven.

MOEILIJK TOEGANKELIJKE PLAATS

Daar komt nog bij dat bezoeken aan de
AVVC toren gelimiteerd zijn. Dat heeft
de begeleidings groep ertoe doen
besluiten om de oudere Storno
mobilofoonpost te vervangen door een
hypermoderne post die microcomputer
gestuurd is en waarvan alle parameters
op afstand kunnen worden bestuurd, om
het aantal bezoeken aan de bijzondere
opstelplaats zoveel mogelijk te
beperken. Uiteraard zijn hier
aanzienlijke kosten en bouwtijd mee
gemoeid. Ook de aanleg van allerlei
zaken (die niet door amateurs gedaan
mogen worden) moet worden vergoed aan
PTT. Kosten die gezien de bijzondere
opstelplaats onvermijdelijk zijn.

KNOOPPUNT VOOR PACKETRADIO

De Hilversumse groep heeft ook de
verplichting op zich genomen om een
belangrijk steunpunt in het landelijk
packet radio netwerk te vormen. Gezien
de hoogte (ca. 100 m voor het spraak
relais en 80 m voor de packet zenders)
is het in de praktijk al mogelijk
gebleken om bijv. de Utrechtse
heuvelrug te overbruggen en in
oostelijke richting contact te leggen
met het VRZA station in Apeldoorn. In
westelijke richting is er verbinding
met het ruimtevaart station van
ESA/ESTEC in Noordwijk, terwijl er
voorts contact is gelegd in zuidelijke
en noordelijke richting. Een probleem
daarbij is echter dat de jonge techniek
van packet radio (met name de netwerk
structuur) nog in ontwikkeling is en
dus veel aandacht vraagt.

NIEUWE EISEN PACKETRADIO NETWERK

Onlangs is komen vast te staan dat alle
hoofdverbindingen van het packetradio
netwerk in de 23 cm-band moeten
functioneren. Het probleem voor het
PI1NOS station daarbij was dat tevoren
allerlei 70 cm-sets bij elkaar
gesprokkeld waren die nu allemaal
vervangen moeten worden. Het aanbrengen
van de totaal nieuwe structuur is een
bijna onoverkomelijke zaak gezien de
moeilijk bereikbare, hoge positie van
het relais. De beslissing is echter wel
genomen om juist dit stichtings station
deze belangrijke rol te laten spelen.
Teveel gebeurt het dat packet
steunpunten van individuele
zendamateurs plotseling wegvallen door
persoonlijke problemen of
omstandigheden.

UW GELD IS HARD NODIG

Hoewel er weliswaar een goede
gemeenschappelijke basis bestaat voor
dit station, is uw geldelijke steun
hard nodig om het station up-to-date te
maken en te houden. Daarvoor is een
speciaal gironummer geopend tnv
Penningmeester Hobbyscoop Repeater
fonds, Jan Rozema (PE1HMD), Kortenhoef.
Gironummer 3408886 bij de Postbank. We
zien uw giften graag tegemoet. Alle
giften worden verantwoord in een van de
volgende Beeldkranten. Veel dank is
verschuldigd aan de uiterst geduldige
en bekwame technische kern van het
station: PA0NEK (Redert), PA0JMY (Jan)
en PE1CHL (Rob). Eventuele vragen of
ideeen kunt u richten aan de machtiging
houder van PI9NOS (Hans), p/a NOS
Scoop, Postbus 1200, 1200 BE Hilversum.

