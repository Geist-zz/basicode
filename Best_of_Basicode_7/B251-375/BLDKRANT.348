348, maa 01 okt '90

AAN DE SLAG MET WORDPERFECT 5.1

door Pieter Boonstra, 394 pag., uitgave
Pim Oets, prijs f 35,00, ISBN
90-72260-14-7.
Dit boek, in een handzaam formaat,
geeft een goed inzicht in de
installatie en het gebruik van de
Engelstalige versie van WP 5.1. Overal
zijn wel Nederlandse vertalingen van de
Engelse termen vermeld, waarbij zoveel
mogelijk de Nederlandse versie van WP
5.0 is gevolgd. Het is een
overzichtelijk boek, zowel voor de
beginnende als de wat gevorderde
gebruiker. Het is practisch van opzet,
dat wil zeggen, dat zeer
specialistische zaken niet worden
aangeroerd. Zo wordt niet ingegaan op
het feit, dat de resultaten, die met WP
5.1 worden bereikt, direct samenhangen
met de kwaliteit van de printer die men
gebruikt. Er zou dan ook op de
printerkeuze wel wat meer de nadruk
kunnen worden gelegd. Ook de
illustraties zijn eenvoudig gehouden.
Niettemin zal de doorsnee gebruiker van
de nieuwere versies van WP met dit boek
uitstekend zijn weg kunnen vinden in de
veelheid van mogelijkheden, die een
dergelijke tekstverwerker te bieden
heeft.

WORDPERFECT 5.1 GEBRUIKERSBOEK

door Peter Veen, 768 pag., uitgave GB
Software, prijs f 65,00, ISBN
90-240-0676-7.
Als we dit boek met het voorgaande
vergelijken, valt het op, dat we hier
te maken hebben met een boek, dat over
de Nederlandse versie van WP 5.1
handelt. Bovendien is het veel royaler
van opzet, niet alleen wat de
uitvoering en de illustraties betreft,
maar ook in de keuze van onderwerpen.
Zo worden o.a. de verschillen in
printers aan een diepgaande bespreking
onderworpen. En ook allerlei
specialistische onderwerpen, zoals het
gebruik van WP in een netwerk, het
programmeren in WP door middel van
macro's en de samenvoeg functies en het
aanpassen van het toetsenbord, om er
een paar te noemen, komen veel
uitvoeriger aan de orde. Het is dan ook
wel een volumineus werk geworden. Het
boek is vooral aan te bevelen aan hen,
die werkelijk alles uit WP 5.1 willen
halen, wat er in zit.

RELATIONELE DATABASES IN DBASE

(III Plus en IV), door C. de Bruin, 343
pag., uitgave Kluwer, prijs f 69,50,
ISBN 90-201-2236-3.
Wie de computer vaak gebruikt voor het
vastleggen van gegevens in de vorm van
een database zal op een zeker moment
zich wel eens afvragen, op welke manier
een database zou moeten worden
georganiseerd om zo snel mogelijk daar
de gegevens uit te kunnen verkrijgen,
die in bepaalde omstandigheden
belangrijk zijn. Daarvoor zal vaak een
bepaalde gegevens structuur moeten
worden gekozen. Men kan een database
inrichten volgens het relationele
model, waar dr. E.F. Codd in 1970 de
basis voor legde, om zo tot zijn doel
te komen. Dit boek handelt daarover.
Het bespreekt klaar en duidelijk de
ontwikkelingen rondom deze vorm. Het
relationele model is op toegankelijke
wijze uitgeplozen en in perspectief
geplaatst. Allerlei zaken komen daarbij
aan de orde, onder meer de logische en
de wiskundige grondslagen, de vorm
vereisten en de weg naar normalisatie.
Ook worden de verschillen besproken
tussen het zuiver theoretische
relationele model en mogelijke
implementaties in dBase, een van de
meest gebruikte database programma's op
de PC. Dit toch wel wat specialistische
boek kan aan 'database freaks' zeker
worden aanbevolen.

OS/2 VOOR GEVORDERDEN

door Ray Duncan, 711 pag., uitgave
Kluwer, prijs f 92,50, ISBN
90-201-2285-1.
Als men een diepgaande kennis wil
verwerven van het besturings systeem
OS/2, zal men dit boek moeten
bestuderen. Het is bedoeld voor
gevorderden. De kenmerken en
mogelijkheden van de OS/2 kernel worden
uitputtend besproken. Voorbeelden in
assembler en C verduidelijken het
geheel. Ook wordt ruim aandacht
geschonken aan het I/O gebeuren: het
toetsenbord, de muis, de printer, de
seriele poorten en het beeldscherm.
Natuurlijk wordt de opslag van gegevens
op diskettes en harde schijf niet
vergeten. Ook OS/2 specifieke zaken als
het gebruik van het interne geheugen,
multitasking en de communicatie tussen
processen komen aan de orde. In het
kader van de aanpassing van OS/2 worden
filters, device drivers, device
monitoren en dynamic link libraries
belicht. Een groot deel van het boek,
235 pagina's, vormt een overzichtelijk
naslagwerk, waarin ook alle meer dan
250 kernel API-calls zijn terug te
vinden. Een boek voor specialisten.

MACINTOSH-GIDS VOOR MS-DOS GEBRUIKERS

door Rusel DeMaria en David Altounian,
286 pag., uitgave Kluwer, prijs f
57,50, ISBN 90-201-2364-5.
Dit boek wil een link leggen tussen
MS-DOS gebruikers en de Mac gebruikers
en omgekeerd. De PC en de MacIntosh
worden beiden vooral buiten de
hobbysfeer veel gebruikt en men zal
vaak van de ene machine op de andere
moeten overgaan. Er zijn PC gebruikers,
die de Mac gaan ontdekken, of die
specifieke taken op de Mac moeten
uitvoeren. Ook het gebruik van de
MacIntosh in een netwerk door een PC
gebruiker komt vaak voor. Maar ook de
fervente Mac gebruiker, die meer wil
weten over de PC en zelfs de beginner
op een Mac, die nog nooit op een PC
heeft gewerkt, allen komen met dit boek
een eind op dreef. Allerlei aspecten
komen aan de orde. In een paar
hoofdstukken worden vergelijkingen
gemaakt tussen de technieken die op een
DOS machine en die op een MacIntosh
worden aangewend om hetzelfde te
bereiken. Ook de manier, waarop
bestanden tussen de twee systemen
kunnnen worden uitgewisseld komt
uitvoerig aan de orde. Natuurlijk wordt
de desktop (ofwel: het bureaublad) en
de muis van de Mac vergeleken met de
toetsenbord-akties op de PC. Het boek
wordt dus wel duidelijk vanuit een Mac
omgeving gepresenteerd. Maar dat mag
geen bezwaar zijn voor hen, die met
beide machines moeten kunnen omgaan.
Een goed boek, met mooie illustraties.
(Met dank aan Pieter Vijlbrief)

CONSUMENTEN SOFTWARE

Onder de naam HCS Homemate worden
enkele nieuwe programma's gepresenteerd
voor gebruik in de prive sfeer. Wij
ontvingen een overzicht van de
momenteel beschikbare software. Enkele
titels: PC Toto (helpt bij het invullen
van het formulier), CD Catalogus (geeft
een overzicht van 23.000 CD's en
registreert ook de eigen kollektie), PC
Globe (een geautomatiseerde atlas), PC
Nations (breidt Globe uit met vlaggen
en volksliederen van 175 landen), Het
Beheer van uw Wijnvoorraad (spreekt
voor zich ...), Typemate (leert u
blindtypen), Campinggids Frankrijk
(info over meer dan 3200 campings met
sorteer mogelijkheden; u kunt de PC ook
een Franse reserverings brief laten
printen) en Hortus (alles over 250 veel
voorkomende heesters en planten).
Volgens de informatie volgt er iedere
maand weer een nieuw programma. De
prijzen liggen tussen de f 50,- en f
150,-. Op de Efficiency Beurs (RAI
stand E307) zal e.e.a. worden
gedemonstreerd. Bovendien mag u
binnenkort een testverslag van deze
software in de Beeldkrant tegemoet
zien.

EFFICIENCY BEURS '90

De Efficiency Beurs wordt dit jaar
-althans volgens de organisatoren-
efficienter dan ooit. De beurs kenmerkt
zich door een nieuwe gestructureerde en
gesegmenteerde indeling. In de
Hollandhal van het Amsterdamse RAI
complex staan de PC's, randappatuur en
overige hardware. Daarnaast ook kantoor
inrichting. In de Zuid- en Westhal zijn
alle software exposanten bijeen
gebracht. Copiers en post verwerking
zijn te vinden in de Europahal. In de
Amstelhal vindt u telecommunicatie
apparatuur, en in de Noord/Oosthal
kantoor benodigdheden. Het Thema
Paviljoen 'Het Kantoor als Netwerk'
staat in de Amstelhal.

De Efficiency Beurs vindt dus plaats in
de Amsterdamse RAI, en wel van dinsdag
4 tot en met woensdag 12 oktober,
dagelijks van 10 uur tot 17.30 uur. Op
8 en 9 oktober is de beurs open van 10
uur tot 21 uur. Zaterdag 6 en zondag 7
oktober is de beurs gesloten.

AMERIKAANS PLANEETONDERZOEK

Morgen (dinsdag 2 oktober) biedt het
Artis Planetarium in Amsterdam een
kijkje in de keuken van het Amerikaanse
planeet onderzoek. De traditionele
avond voorstelling wordt dan verzorgd
door Jurrie van der Woude, voorlichter
van het vluchtleidings centrum voor
planeet onderzoek: het Jet Propulsion
Laboratory in Pasadena, Californe.
Tijdens zijn lezing (in het Nederlands
met een licht Amerikaans accent) zal
Jurrie van der Woude aan de hand van
een groot aantal dia's een persoonlijk
beeld geven van leven en werken bij dit
vluchtleidings centrum.

FRAAIE FOTO'S

Van der Woude -Nederlander van afkomst,
maar al jaren werkzaam in de VS- heeft
zowel intensieve contacten met de
Amerikaanse planeet onderzoekers als
met de pers. Tijdens de vluchten van de
Voyagers langs de planeten Jupiter,
Saturnus, Uranus en Neptunus was hij
verantwoordelijk voor de selectie,
produktie en verspreiding van de
spectaculaire foto's die deze
ruimterobots maakten. Hij is ook goed
op de hoogte van de Amerikaanse
toekomst plannen voor planeet
onderzoek, bijvoorbeeld de verkenning
van Mars met behulp van onbemande
Mars-auto's.

STERRENHEMEL IN OKTOBER

In de tweede helft van dit avond
vullend programma wordt met behulp van
de grote sterrenprojector een beeld
gegeven van de sterrenhemel in oktober.

De voorstelling begint om 20.00 uur en
duurt tot circa 22.00 uur. Het
Planetarium (gelegen aan de Plantage
Kerklaan) is geopend vanaf 19.30 uur.
De toegangs prijs bedraagt f 9,00.

NIEUWE UITZENDTIJDEN 'SCOOP'

Met ingang van volgende week maandag 8
oktober verandert 'Hobbyscoop' in
'Scoop', een programma over wetenschap,
nieuwe media, hobby en techniek. De
uitzenddagen van het nieuwe programma
blijven weliswaar gelijk, maar de
tijden veranderen:
-  maandag, 22.00-22.20 uur, Radio 5.
- woensdag, 19.03-20.00 uur, Radio 1.

Tevens zal met ingang van DEZE week het
(Scoop) SPREEKUUR worden verplaatst
naar de DONDERDAG, ook weer tussen 10
en 12 uur, bereikbaar via tel.
035-773015.

