262, woe 25 okt '89

MIR IN HOGERE BAAN

Met behulp van de motor van het
vrachtschip Progress-M1 werd het
station 2 maal in een hogere baan
gebracht. De eerste keer rond 11 okt.,
de 2de keer in de ochtend van 17 okt.
1989. Dit betekent, dat de
voorspellingen gebaseerd op Keplers- of
2-lijn elementen van voor 11 okt. niet
meer kloppen en de eventueel na 11 okt.
bijgestelde programma's na 17 okt.
opnieuw revisie behoeven. Er zit nu
niets anders op dan er iedere dag ong.
4 min. bij te tellen (veranderen door
bij Epoch op te tellen 4/1440).

De Pr-M1 zit nog steeds aan het station
vast. Mogelijk wordt dit kort voor 27
okt. a.s. (vermoedelijke start van de
Progress-M2) afgekoppeld en op een
vernietigings koers gezet. Progress-M2
zal wel koppelen aan de achterste poort
(Kvant), zodat voordien nog even de
Soyuz-TM8 moet worden overgezet naar de
voorzijde.

RADIOVERKEER

Uit de contacten tussen de kosmonauten
en TsUP valt over die komende operaties
weinig te halen. De laatste dagen
gingen zij enkele malen over op
'scrambling'. Dit dan iedere keer op
aanwijzing van TsUP: 'over op 2de
regiem', waarna de versluierde signalen
hoorbaar zijn.

Er worden andere Telemetrie zenders
gebruikt: niet meer de MIR TLM op
166.125, maar nu rond 166.135 mc, soms
zijn de TLM signalen over het hele
spectrum tussen 166.122 en 166.155 mc
hoorbaar. Ook rond 165.870 mc zit een
piek. Heel vaak staat de zender al aan
als de MIR nog in het westen, dus
buiten bereik van TsUP zit. Pas bij het
passeren van MIR op de kortste afstand
van ons komt de verbinding met TsUP tot
stand. Men moet het dus nog steeds
zonder het volgschip stellen, dat
vroeger, liggend bij Gibraltar, dit gat
opvulde.

ACTIVITEITEN MIR-BEMANNING

Veel fotografie voor geofysische
doeleinden. Ook opnamen die per TV
worden doorgegeven aan TsUP. Heel vaak
worden eerder gemaakte opnamen later
pas uitgezonden. Verder veel medische
experimenten met gebruik van
encephalografie o.l.v. de arts Tamara
Batenchuk. Ook is er het experiment
Statokinetika. Op 22 okt. j.l. weer
oefeningen op home-trainers, waarbij
het cardiogram wordt doorgegeven per
TLM of later na opname op de
cardiocassette wordt gerelayeerd. Met
het instrument T.I.G.R. werd weer
vastgesteld hoe groot de schade is, die
micrometeorieten hebben toegebracht aan
de buitenzijden der vensters. Dan was
er weer de nodige aandacht voor
astrofysische waarnemingen vanuit de
Kvant en het bestuderen van de
ionisatie buiten het station met de
spectrometer Mariya.

ATLANTIS

Op 21 okt. 1989 hadden de kosmonauten
een camera klaargemaakt om de Space
Shuttle Atlantis te fotograferen, die
om 1139UTC binnen zichtafstand zou
komen. Helaas was de stand van het MIR
station i.v.m. andere werkzaamheden
dusdanig, dat niet gefotografeerd kon
worden. Toen Viktorenko dit om 1134UTC
met TsUP aankaartte was het te laat om
het station nog te draaien.

VISUELE WAARNEMINGEN

De overkomsten verschuiven geleidelijk
weer naar de nacht (op 24 okt. eerste
passage rond 0400UTC), zodat het
radioverkeer tijdelijk minder zal
worden en de kans het station voor
zonsopkomst waar te nemen de eerste
weken zal toenemen.
Chris v.d. Berg, NL-9165/A-UK3202

RUSSEN & INMARSAT

De internationale satelliet organisatie
Inmarsat heeft met een Russische
maatschappij een belangrijke
overeenkomst gesloten. De overeenkomst
voorziet in het uitwisselen van kennis
rond het Geostationaire navigatie
systeem Glonass van de USSR. Een studie
zal daarna moeten uitwijzen of de
signalen van de Inmarsat en Glonass
satellieten compatibel te maken zijn.

Inmarsat spant zich -samen met de
Europese Ruimtevaart Organisatie ESA-
in om een goed navigatie systeem te
ontwikkelen waarbij Glonass en GPS
gebruikt gaan worden. GPS staat voor
het navigatie systeem van de USA
luchtmacht dat werkt met polaire
satellieten.

Inmarsat heeft wil met deze
overeenkomst bereiken dat GPS en
Glonass voor zo min mogelijk geld ter
beschikking komen. Inmarsat is een
internationale satelliet organisatie
die vooral kunstmanen exploiteert voor
de zeevaart. 56 landen zijn lid van de
organisatie, waaronder Nederland.

KUSTSTATION TURKIJE

Turkije heeft een Inmarsat aardstation
in gebruik genomen. Het land heeft
sinds juli een zogenaamd standaard
A-station in gebruik genomen dat werkt
met de Inmarsat kunstmaan die boven de
Atlantische Oceaan hangt. De standaard
A-terminal voorziet in automatische
telefoon voorzieningen, evenals telex
en data verzending. Het nieuwe
kuststation staat 37 km ten zuiden van
Ankara en wordt onderhouden door de
Turkse PTT.

Inmarsat werkt nu op internationale
schaal samen met 56 landen en kan via
haar satellieten bijna 9000 schepen
direct bereiken. Hoewel de organisatie
vooral op zeeschepen is gericht levert
men hoe langer hoe meer terminals die
gemakkelijk zijn mee te nemen in
(vracht)auto's op het land. Er zijn ook
draagbare terminals, met 60 - 90 cm
schotels die men overal waar men wil
kan opstellen voor telex- en data-
communicatie.

REORGANISATIE VLUCHTBEGELEIDING

Om te voorkomen dat de huidige drukte
in het Europese luchtruim uitmondt in
een chaos, wil de Association of
European Airlines (AEA) in fasen
overstappen van de huidige 22
vluchtbegeleidings systemen naar EEN
groot computersysteem.
Volgens de AEA moet om tot dit ENE
systeem te komen een nieuwe holding
maatschappij worden opgericht. Deze
holding zou in de plaats moeten komen
van Eurocontrol, de in het Limburgse
Beek gevestigde organisatie die
hetzelfde doel meekreeg, maar nooit van
de grond is gekomen. Eurocontrol zal
zich volgens het plan met bestuurlijke
taken (b.v. veiligheid) moeten gaan
bezighouden.

HOLDING

De nieuwe holding moet met geld dat
door het bedrijfsleven en de diverse
overheden bijeen wordt gebracht de
financiering van het nieuw te bouwen
systeem verzorgen. Dit systeem zou
verdeeld moeten zijn over zes lokaties,
zo heeft de AEA berekend. Deze zes
zouden voldoende zijn om het
luchtverkeer in geheel West-Europa te
begeleiden. Waar deze zes centra moeten
komen is nog onduidelijk.

VEEL GELD

De ontevredenheid van de Europese
luchtvaart maatschappijen met de
vluchtbegeleiding boven Europa is al
meerdere malen naar buiten gebracht. De
opkomst van snelle Europese
treinverbindingen heeft de situatie nog
aktueler gemaakt. Niet alleen
veroorzaakt de versnippering over 22
verschillende systemen een toenemende
filevorming in de lucht, het kost
bovendien erg veel geld. De
vertragingen kosten ruim vier miljard
gulden. Jaarlijks wordt in Europa
bovendien nog zo'n drie miljard gulden
aan vluchtbegeleiding zelf uitgegeven.
Dat is evenveel als in de Verenigde
Staten, maar daar worden met dat geld
wel tweemaal zoveel vluchten gemaakt.

LANGE ADEM

De AEA beseft dat met de besluitvorming
rond dit onderwerp een kwestie van
lange adem is. Daarom is in de planning
uitgegaan van een enkele jaren durende
discussie. In 1991 zouden de diverse
betrokken overheden tot beslissingen
moeten komen. Daarna zouden de diverse
fasen van het plan in gang gezet kunnen
worden. In eerste instantie wil de AEA
de huidige systemen veel nauwer aan
elkaar koppelen, zodat de overdracht
van een vliegtuig van het ene
controlecentrum naar het andere
soepeler verloopt. Uiteindelijk zou
gekomen moeten worden tot een situatie
waar door nieuwbouw een vanuit zes
lokaties funktionerend
vluchtbegeleidings systeem ontstaat.
(Uit: Computable)

DELFTS BLAUW

Dinsdag werden in de vroege ochtend
6000 Delftse telefoonlijnen afgesloten.
Een Bell Telephone Manufacturing
Company (BTMC) 7D-centrale werd op
brute wijze buiten bedrijf gesteld. Na
bijna een jaar voorbereiding konden dan
eindelijk de zgn. 'stoppen' uit de
verdeler worden genomen waarmee de
verbinding tussen perceelaansluiting en
het 'nummer' in de centrale wordt
gelegd.

Enkele minuten later echter werden op
eenzelfde wijze de abonnee's weer
aangesloten. En wel op een System
12-centrale van het -wat betreft naam-
jonge bedrijf Al. Hetzelfde type dat
ook gebruikt wordt voor het ISDN pilot
project in Rotterdam, hetgeen de
universele inzetbaarheid en
mogelijkheden van deze generatie
centrales illustreert. Met deze
centrales zijn diensten als telefonisch
wekken, verkort kiezen, nummerherhaling
en het door laten kiezen naar een ander
telefoonnummer zonder meer mogelijk.
Proeven hiermee zijn in het verleden al
gedaan in Heerenveen en Amsterdam-Noord
(PRX- centrales). Algehele invoering is
echter een moeilijke zaak omdat o.a.
een landelijke dekking natuurlijk nog
niet kan worden gegeven, hoewel Telecom
verleden jaar voor '89 een proef
aankondigde van de zgn. telediensten.
Ook is zo in de Uithoornse
telefooncentrale geruime tijd een
doorschakeldienst actief geweest die
meer moeite had met het juist
doorschakelen naar Hilversum dan naar
al dan niet gratis 06-nummers. Het zal
nog wel even wachten worden op deze en
andere alleraardigste diensten.

KOSTENTELLER

Een van de diensten die Telecom al heel
vroeg wel landelijk kon bieden was de
kosten- telimpuls. Kort na 1925 was het
mogelijk om thuis een kostenteller te
laten installeren. Vandaag de dag doen
abonnee's dit echter zelf en vervanging
door Telecom van het oude model
kostenteller (F 70,-) door een moderner
type (F 160,-) heeft een ware handel in
oude tellers en zeer eenvoudige
bouwpakketjes (F 20,-) gevoed. De
wetenschap of de eenvoudige
constatering dat de telimpuls bij
mechanische centrales standaard op de
lijn staat en derhalve niet behoeft te
worden aangevraagd (F 35,- + F 1,-/mnd)
heeft tot gevolg gehad dat menige
officieuze kostenteller dinsdagochtend
door de System 12-centrale niet
aangestuurd werd. Telecom was dit in
haar brief vergeten. Personeel in de
centrale had dit niet, en een 1,6 kHz
telimpuls liever wel gehad.
Softwarematig even eenvoudig maar geen
verwisseling van kruisdraden en nog wel
CCITT genormaliseerd...
[WOEF]

