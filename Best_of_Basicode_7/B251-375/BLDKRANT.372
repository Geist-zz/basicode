372, maa 07 jan '91

VUURWERK: AANSLAG OP MILIEU

Met veel feestvreugde is het nieuwe
jaar 1991 ingeluid, waarbij zoals
gebruikelijk een grote hoeveelheid
vuurwerk is afgestoken. Over de
consequenties daarvan vonden we het
volgende bericht in het landelijke
FidoNet echomail- gebied over natuur en
milieu.

Het gebruik van vuurwerk vormt elk jaar
weer opnieuw een korte maar hevige
aanslag op het milieu. Naast de
produktie van zwaveldioxide (een van de
veroorzakers van 'zure neerslag') bij
gewoon knalvuurwerk, komen volgens de
Milieu-Telefoon van de Vereniging
Milieu Defensie bij het afsteken van
het gekleurde siervuurwerk ook zware
metalen vrij.

CHEMISCHE SAMENSTELLING

In de Vuurwerk Wijzer (nov. '89) van
het Nationaal Brandpreventie Instituut
en de Stichting Consument en Veiligheid
staat onder meer het volgende te lezen:

''Het mengsel van chemicalien dat in de
verschillende soorten vuurwerk wordt
toegepast heet het pyrotechnisch
mengsel, of in de vaktaal: de sas. Het
meest gebruikte mengsel is nog steeds
zwart buskruit. Dit is een mengsel van
zeer fijn verdeeld kalium nitraat,
houtskool en zwavel, dat bij een
temperatuur van circa 350 graden
Celsius explosief verbrandt. Daarbij
gaan circa 43 gewichtsdelen van het
mengsel over in hete gassen, die een
aanzienlijke hoeveelheid energie
bevatten.

Voor het verkrijgen van kleur- en
licht- effecten worden andere mengsels
dan zwart buskruit gebruikt. Hierin
zijn verwerkt:
* magnesium- of aluminium- poeder voor
wit licht,
* strontium verbindingen voor rood
licht,
* barium verbindingen voor groen licht,
* koper verbindingen voor blauw licht,
* natrium verbindingen voor geel licht.

Buskruit geeft bij verbranding weinig
en enigszins witte rook. Voor het
verkrijgen van gekleurde rook past men
organische kleurstoffen toe, in
combinatie met een sterk
rookproducerend mengsel (kachelsas).
Deze kleurstoffen kunnen nadelig voor
de gezondheid zijn!'' Tot zover de
Vuurwerk Wijzer.

MILIEU-EFFECTEN

Een ander nadelig milieu-effect van het
gebruik van knalvuurwerk is de geluids
overlast. Niet alleen tijdens de
jaarwisseling zelf, maar ook reeds
geruime tijd daarvoor is ontploffend
vuurwerk in stad en dorp te horen.
Geluids overlast wordt echter nog niet
algemeen als milieu-probleem ervaren.
'Het hoort er nu eenmaal bij', vindt
men vaak.

Tenslotte vormt ook het 'zwerfvuil',
afkomstig van afgestoken vuurwerk, een
vorm van milieu vervuiling. Niet zelden
zien trottoirs rood van de papier-
restanten. Niet ontploft vuurwerk bevat
nog steeds de genoemde chemische
stoffen, die door de weers invloeden op
den duur in het milieu terecht komen.

Al met al toch wat zaken om eens bij
stil te staan. Nu de aanslagen op het
milieu voor iedereen steeds duidelijker
zichtbaar worden een reden te meer om
onszelf eens af te vragen: 'Welke
bijdragen leveren WIJ aan de aantasting
van ons natuur- en leefmilieu?'

EEN SCHOON MILIEU BEGINT BIJ ONS ZELF!

MEER STRALINGSBELASTING DOOR AFVAL

De stralingsdosis die mensen van nature
en door kunstmatige bronnen jaarlijks
oplopen kan in de toekomst groter
worden als gevolg van het storten van
afval, zoals vliegas en bepaalde
gebruiks goederen. Dit deelde de
Nederlandse onderzoek organisatie TNO
mee op een internationale
wetenschappelijke conferentie over
bodemonderzoek, die vorige maand in het
Duitse Karlsruhe werd gehouden.

Over de gevaren van de toename van de
radio- activiteit, afkomstig van
afvalstoffen in de grond, voor de
volksgezondheid kon de onderzoek
organisatie nog niets zeggen. Bij de
berekening van de risico's zijn er vele
onzekerheden. Daarom zal volgens TNO
meer onderzoek moeten worden verricht
naar het aandeel dat de grond heeft in
de totale stralings belasting.

Van de totale blootstelling aan radio-
activiteit in Nederland is 80 procent
afkomstig van natuurlijke bronnen. De
rest van de straling wordt veroorzaakt
door menselijke activiteiten. Daaronder
vallen de opwekking van kernenergie,
bestraling in ziekenhuizen en
laboratoria, steenkool centrales en
andere industrieen. Bij de verbranding
van steenkool, dat van nature
radionucliden bevat, ontstaat vliegas
dat eveneens radio-actief is. Dit wordt
gestort of gebruikt voor wegenaanleg.
Kunstmest fabrieken, ijzer- en staal-
industrieen en produktie- bedrijven van
bouwmaterialen gaan om met grondstoffen
die eveneens radionucliden bevatten.
Hetzelfde geldt voor sommige gebruiks
goederen, zoals lichtgevende verf,
onstekers van TL-buizen en andere
lichtbronnen. Deze goederen worden na
gebruik, evenals ander afval, verbrand
of komen op een stortplaats terecht.
TNO schat dat ongeveer 30 procent van
de totale stralings belasting afkomstig
is van in de natuur voorkomende
radionucliden in de grond. Het uit de
bodem komende radongas concentreert
zich in de kruipruimten onder de
huizen. Vandaar dringt het via kleine
openingen en spleten door in de
leefruimten. Nog lopend onderzoek toont
aan dat ventilatie van de kruipruimten
en isolatie van de vloeren in dit geval
de moeite waard zijn. (Bron: ANP)

NIEUW MAGNETISCH MATERIAAL ONTDEKT

Onderzoekers van het Trinity College in
Dublin, werkend in een door de Europese
Gemeenschap ondersteunde groep, hebben
een nieuw, veelbelovend magnetisch
materiaal ontdekt. Met deze ontdekking
loopt Europa op dit gebied vooruit op
Amerika en Japan, aldus het
directoraat-generaal voor wetenschap en
onderzoek van de Europese Commissie.
Het nieuwe materiaal geeft de Europese
industrie een belangrijke voorsprong.

VOORDELEN

Het materiaal bestaat uit een legering
van samarium, ijzer en stikstof. Dit
mengsel heeft grote voordelen in
vergelijking met de tot nu toe
gebruikte materialen. Het heeft onder
meer geen last van corrosie. Het
mengsel behoudt zijn magnetische kracht
bij een veel hogere temperatuur (475
graden Celsius). Dit betekent dat het
gebruikt kan worden in motoren, waarbij
de temperatuur oploopt tot 200 graden
of meer. Bovendien kan het materiaal
veel gemakkelijker bewerkt worden.
Daardoor is men in staat krachtige
magneten van elk formaat te maken.

ONDERZOEKSPROGRAMMA

In de gehele wereld is men de laatste
jaren op zoek naar nieuwe en goedkopere
materialen of combinaties daarvan voor
de vervaardiging van magneten, die
bovendien betere prestaties leveren. In
1985 zette de Europese Gemeenschap een
programma op onder de naam Concerted
European Action on Magnets (CEAM).
Medewerkers van vijftig laboratoria
gingen samen aan het werk om de
eigenschappen te onderzoeken van
legeringen van zeldzame aardmaterialen,
zoals een mengsel van neodymium, ijzer
en borium. Deze legering werd in 1983
in Amerika en Japan ontdekt. Nu ligt
Europa met de combinatie van samarium,
ijzer en stikstof voor in de harde
concurrentiestrijd op dit gebied.
(Bron: ANP)

MAXIMUM TARIEVEN ELEKTRICITEIT

De Minister van Economische Zaken heeft
de maximum tarieven 1991 voor de
levering van elektriciteit goedgekeurd.
Deze zijn door de VEEN vastgesteld. De
vaststelling is een gevolg van de
Elektriciteits wet die vorig jaar in
werking is getreden. Het energie
bedrijf mag over het hele jaar geen
hoger bedrag in rekening brengen dan
het totaal dat volgt uit het maximum
tarief. De meeste energie bedrijven
zullen met hun prijzen onder deze
maximum tarieven blijven.

Het totaal van de elektriciteits
rekening 1991 mag niet hoger zijn dan
het totaal bij toepassing van het
maximum tarief. Als dat wel gebeurt kan
de klant het energie bedrijf
verplichten de rekening tot het maximum
te verlagen. De Minister van
Economische Zaken kan ontheffing
verlenen aan energie bedrijven die niet
of niet geheel binnen de maxima kunnen
blijven.

KLEINVERBRUIKERS

Voor kleinverbruikers met een dubbele
tariefmeter, waarbij het normaaltarief
geldt op werkdagen overdag, omvat het
maximum tarief een vastrecht van 137
gulden, een kilowattuur prijs van 17,5
cent tijdens de normale uren en 5,0
cent tijdens de laag tariefuren. Daar
bovenop komen de brandstof kosten van
op dit moment bijna 5 cent per kWh, de
milieu toeslag van maximaal 0,4 ct per
kilowattuur en de BTW van 18,5 pct. Bij
de brandstof kosten van dit moment en
een gemiddeld verbruik van 3000 kWh,
waarvan de helft tegen laagtarief, zal
de elektriciteits rekening op basis van
het maximum ongeveer 750 gulden per
jaar, incl. BTW, mogen bedragen. In het
algemeen zal men echter minder kwijt
zijn. Het vaststellen van maximum
tarieven betekent zeker niet dat de
energiebedrijven hun tarieven om die
reden zullen verhogen.

ULYSSES IN PRIMA CONDITIE

Ulysses, de eerste ruimtesonde die de
beide polen van de zon bezoekt,
verkeert volgens de Europese
ruimtevaart organisatie ESA in
uitstekende gezondheid. De satelliet,
die op 6 oktober 1990 werd gelanceerd,
bevindt zich momenteel op een afstand
van meer dan 200 miljoen kilometer van
de zon. Alle wetenschappelijke
instrumenten aan boord van Ulysses zijn
nu ingeschakeld. Zowel de
wetenschappelijke medewerkers van ESA
als de controleurs van ruimtevaartuigen
bevestigen dat alles normaal
functioneert.

'De missie voldoet aan onze
verwachtingen', aldus professor Roger
Bonnet, directeur van de
wetenschappelijke programma's bij de
ruimtevaart organisatie. Hij is zeer
ingenomen met de 'uitstekende
wetenschappelijke informatie' die de
sonde nu al na enkele maanden oplevert.
Ulysses, een gemeenschappelijk project
van de Europese en Amerikaanse
ruimtevaart, zal in februari 1992 in de
omgeving van de planeet Jupiter terecht
komen. Hij zal de zwaartekracht van het
hemellichaam gebruiken om zichzelf uit
het ecliptisch vlak te slingeren
richting zon. In september 1994 komt de
satelliet aan bij de zuidkant van de
zon. Een jaar later zal Ulysses de
noordpool passeren. (Bron: ANP)

