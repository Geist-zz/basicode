331, maa 13 aug '90

COMPUTER TEGEN SPIJBELEN

Scholieren spijbelen minder als hun
absentie per computer wordt
bijgehouden. Dat blijkt tenminste uit
een onderzoek op drie scholen voor
lager en individueel technisch
onderwijs (LTO/ITO). Op twee van de
drie werd een computer ingezet; op een
ter controle niet. Na 'boeking' werd
direkt kontakt gezocht met de ouders
van de absente leerling. Dit leidde op
de twee scholen tot een afname van het
spijbelen met 34,3 %. Op de derde
school bleef het aantal afwezigen
onveranderd. Het onderzoek is
uitgevoerd door het Wetenschappelijk
Onderzoeks en Documentatie centrum van
het Ministerie van Justitie.

COMPUTER ONDERSTEUND ONDERWIJS

Vooral opleidings instituten en
bedrijven profiteren steeds meer van de
efficiency- en kwaliteits verhogende
aspekten van Computer Ondersteund
Onderwijs, C.O.O. Dit blijkt uit
onderzoek van Courseware Midden
Nederland BV, een marktleider op C.O.O.
gebied. Courseware -educatieve computer
programma's- zijn vooral succesvol in
de sectoren economie, technische en
agrarische vakken, gezondheidszorg,
sociaal agogische vakken, pedagogie en
taalonderwijs.
De efficiency van een opleiding wordt
door courseware verhoogd, omdat iedere
leerling zijn eigen tempo kan kiezen en
op ieder geschikt moment achter zijn
computer kan gaan zitten om te
studeren. Bovendien kan de leerkracht
in het reguliere onderwijs zijn tijd
beter indelen, want hij wordt door de
courseware ontlast. Maar het C.O.O.
slaat vooral goed aan bij bedrijven,
die al gewend zijn met het werken met
computers, aldus Courseware Midden
Nederland, waar 35 mensen bezig zijn
met het ontwikkelen en bewerken van
courseware. Vaak zijn deze medewerkers
ex-vakleerkrachten met een grote kennis
op het gebied van programmeren.

CARRIERE PLANNING PER COMPUTER

Jonge volwassenen -studenten of
werkenden- zouden graag
computerdatabanken willen raad- plegen
bij de keuze van een beroep, studie of
werkplek. Omdat vaak toeval een grote
rol speelt bij dergelijke keuzes,
twijfelen velen eraan of ze wel de
goede beslissingen hebben genomen. Dit
blijkt uit een onderzoek van Aspeslagh
Public Relations uit Alphen aan den
Rijn. De meeste invloed op de
eigenlijke keuze van een opleiding
hebben de ouders; achteraf zegt echter
40 % van de ondervraagden dat ze
dezelfde opleiding niet weer zouden
kiezen als dat kon, terwijl 10 %
twijfelt. De helft zou wel een computer
systeem willen raadplegen voor de meest
geschikte opleiding, beroep of
werkplek. 70 % was bereid zich per
computer te orienteren op mogelijke
werkgevers. Daartoe wilde men best zelf
de computer bedienen, maar ook wel een
gespecialiseerd buro in de arm nemen.
30 % vond kosten tot f 100,- geen
probleem. Aspeslagh zal nu Carreer
Management gaan ontwikkelen, een
samenhangend computer informatie
systeem voor carriere begeleiding en
human resources management.

IBM HELPT GEHANDICAPTEN

IBM Nederland heeft een stichting
opgericht met het doel de positie van
gehandicapten in het maatschappelijk
verkeer te verbeteren door gebruik te
maken van de informatie technologie. De
naam is 'IBM Nederland Stichting
Informatica helpt gehandicapten' en ze
geeft informatie over de honderden
hulpmiddelen op soft- en hardware
gebied. De stichting stimuleert de
ontwikkeling van nieuwe hulpmiddelen
door kontakten te onderhouden met
fabrikanten en leveranciers,
werkgevers, overheden, instituten en
andere organisaties met aanverwante
doelstellingen. Bijna 10 % van de
Nederlanders is volgens IBM in een min
of meer afhankelijke positie door een
lichamelijke handicap. Men wijst erop
dat er op PC's gebaseerde systemen
bestaan die deze afhankelijkheid kunnen
verminderen. Voorbeelden zijn
hulpmiddelen voor het bedienen van de
computer zelf en programmatuur waarmee
de PC kan spreken, luisteren,
onderwijzen, communiceren en vertalen.
Het telefoonnummer van de Stichting is:
070-3192540 (vanaf 15 augustus).

PC-RECYCLING

IBM Duitsland biedt voortaan de
mogelijkheid om afgedankte IBM
computers en elektronische
rekenmachines tegen betaling terug te
nemen voor recycling. Voor een kleine
PC betaalt de klant 30 dollar en voor
een grote elektronische rekenmachine
zo'n 2500 dollar. IBM verwacht 85
procent van de computer- onderdelen te
kunnen hergebruiken. (Bron: Computable)

REORGANISATIE PHILIPS COMPUTERS

Philips gaat de produkt divisie
Information Systems ingrijpend
herstruktureren. Aan de grote verliezen
die het bedrijf op dit gebied lijdt,
moet een eind komen. Philips wil dat
doel bereiken door strategische keuzes
te maken en door drastische beperking
van de kosten. Het hoofdkantoor van de
produktgroep Data Systems in Apeldoorn
heeft onder meer besloten, dat de
Philips zich vooral moet gaan richten
op systeem integratie en klant gerichte
specifieke toepassingen, gebaseerd op
standaard hardware en open systemen. De
ontwikkeling van eigen systeemdelen en
produkten zal drastisch worden beperkt.
Daarnaast zal de organisatie sterk
worden vereenvoudigd.

APPLE IN APELDOORN

Apple Computer Inc. gaat haar Europese
Operation Centre in Apeldoorn vestigen.
Apple zal 5200 m2 kantoorruimte in een
nieuw te bouwen complex in Apeldoorn
Zuid betrekken en ongeveer 20.000 m2
komt beschikbaar voor operations
aktiviteiten, waaronder een afdeling
orderverzameling en reserve onderdelen.
In de toekomst zal ook de eindfabricage
en de kwaliteits controle van bepaalde
typen computers naar de nieuwe lokatie
worden overgebracht. Binnen twee jaar
zullen er 200 arbeidsplaatsen zijn,
verwacht Apple.

INTEL MAAKT CHIPS IN IERLAND

Intel is begonnen met de bouw van haar
meest geavanceerde chips-bakkerij bij
Dublin. In de fabriek zullen
voornamelijk de nieuwste typen logische
componenten worden vervaardigd, primair
voor de Europese markt. Er kunnen chips
worden gemaakt met een spoorbreedte van
0,8 micron; een micron is 1/100 van de
dikte van een haar! De produktieruimte
is een zeer luchtzuivere clean room,
waarin de omgeving naar verwachting
10.000 maal schoner is dan in de
gemiddelde operatiekamer.

NIEUWE 386SX MICROPROCESSOR

INTEL kondigt een laag vermogen versie
aan van de 32-bit 386SX processor. Het
opgenomen vermogen is minstens 20%
lager dan normaal. De nieuwe processor
werkt op 12 MHz; eerder verschenen al
16 en 20 MHz low power typen. De Intel
reeks is speciaal bedoeld voor portable
computers, waarbij een laag
stroomverbruik van groot belang is.

MOTOROLA KOMT MET MULTI-MEDIA CHIP

Motorola heeft onlangs een chip
geintroduceerd die is gericht op de
multi- media markt en zowel voor full
colour grafische weergave als stereo
geluids effecten kan zorgen. De
96002-chip (de Media Engine) moet
concurreren met Intel's 80860-chip.

'Een in veel opzichten verdienstelijk
ontwerp', aldus W. Strauss, president
van Forward Concepts, een markt
onderzoeks bureau in Phoenix, Arizona
(USA). Een sterk punt is volgens
Strauss de snelheid van de chip: 165
miljoen operaties per seconde. De
i860-chip van Intel komt niet verder
dan 99 miljoen. Daar komt volgens
Strauss bij dat Motorola's chip 65
procent goedkoper is met een prijs van
750 dollar.

Behalve de snelheid zou het van belang
zijn dat de chip in staat is een aantal
taken uit te voeren die doorgaans aan
co-processors worden toevertrouwd.
Daarnaast heeft de chip uitvoer
mogelijkheden die het juist mogelijk
maken meer werk uit te besteden.

De 96002 is gericht op de markt voor
systemen waarmee grote hoeveelheden
digitale gegevens verwerkt moeten
worden, zoals dat het geval is voor het
maken van bewegende beelden, bij het
verwerken van geluid en bij het maken
van drie-dimensionale grafieken.
Volgens Motorola wordt het ontwerp al
gebruikt in produkten als Cat-scanners
(waarmee doktoren in het menselijk
lichaam proberen te kijken), navigatie
systemen en kleuren laserprinters. Een
uitbreidings kaart van Ariel Crop uit
New Jersey maakt gebruik van de chip om
er multi-media pc's mee te construeren.
'Het had er nog beter uitgezien wanneer
de chip er een jaar eerder was
geweest', aldus M. Slater,
hoofredacteur van het tijdschrift
Microprocessor Report.
Ondanks deze kritiek van een te late
introductie beweert Motorola dat er
wereldwijd al 150 klanten zijn voor de
chip. Strauss: 'Dat laat op de markt
verschijnen is misschien wel waar, maar
ze zijn allemaal laat met dit soort
produkten.' (Uit: Automatisering Gids)

NIEUW TIJDSCHRIFT VAN TULIP

Tulip Computers in Den Bosch heeft in
juli het eerste nummer van Tulip
Computers Platform gepresenteerd. Dit
blad is speciaal bedoeld voor de
relaties in Nederland, om hen op de
hoogte te houden van de visie van de
computer fabrikant zelf en die van de
dealers en de klanten. Het blad is
gratis voor genoemde doelgroep en zal 3
keer per jaar verschijnen. In het
eerste nummer wordt o.a. aandacht
besteed aan EISA, OS/2, de nieuwe Tulip
TR 486e, PTT Research en het Isolan
netwerk.

ATARI NIEUWS

De importeur van Atari in Vianen heeft
goed en slecht nieuws. Het slechte
nieuws is dat de 386SX machine
nauwelijks leverbaar is omdat er
wereldwijd schaarste heerst aan 80386SX
microprocessoren. Goed nieuws is dat
een nieuw tekenprogramma Hyperpaint
uitgekomen is. De afbeeldingen zijn
compatible met FSP, Timeworks,
Hyperchart, CAD 3D en andere
programma's. Het tekenpakket kan
maximaal tien tekeningen tegelijk open
hebben, heeft een zoom-functie en een
erg snelle opbouw van de tekeningen.
Het programma werkt verder met alle
ST-resoluties, ondersteunt acht
papierformaten (A0 t/m A7) en is
nauwkeurig tot 1/100-ste deel van een
inch. Hyperpaint kost f 89,-.

Voor de Lynx computer is een nieuw
spelletje uitgekomen dat Gauntlet heet
en als de meeste andere spelletjes f
89,- kost.

Voor de Atari ST is nu een AT Speed
versie (hardware MS-DOS emulator)
leverbaar. Deze is aanmerkelijk sneller
dan zijn kleine broer de PC Speed. De
nieuwe versie kost f699,-.

Verder zullen de PC 4 en de PC 4
removable worden geleverd in een nieuwe
moderne behuizing, met als voordeel dat
er eenvoudig een extra 5-inch drive kan
worden bijgebouwd.

Voor wie dicht bij de grens woont is
het misschien aardig te weten dat de in
Dusseldorf een speciale Atari Messe
wordt georganiseerd waaraan 200
bedrijven deelnemen en waar 50.000
bezoekers worden verwacht. De beurs
wordt in het Messe-gebouw gehouden,
dagelijks van 10 tot 18 uur in de
periode van 18 tot 26 augustus.

