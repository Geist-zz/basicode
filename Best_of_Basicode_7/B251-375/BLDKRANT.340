340, maa 10 sep '90

BASICODE OP DE PC GROOT SUCCES

Op de Firato is het nieuwe PC-pakket
voor NOS Basicode een groot succes
gebleken. Honderden stuks vonden hun
weg naar mensen die opnieuw met
Basicode willen werken maar nu op de
PC. Het nieuwe Niewold programma is
vooral een hit waar het snelheid van
vertalen betreft. De HCC Nieuwsbrief
wijdde er een bespreking aan en veel
mensen reageerden daar ongenblikkelijk
op door de Hobbyscoop stand in het RAI
Congres Centrum op te zoeken.

Ook de nieuwe kabel is een succes.
Omdat veel MS-DOS computers 'doof' zijn
is de interface tussen computer en de
geluidsbron (cassette recorder, radio
of CD-speler) van een 'actief' type.
Dat betekent dat de kabel een ingebouwd
versterkertje heeft, listig weggewerkt
in de connector. Bovendien wordt de
signaalvorm daar verbeterd.

TWEE TYPEN PC-KABEL

De meeste versterkertjes ontvangen hun
5 Volt voeding vanuit de computer via
de parallelle aansluiting. In enkele
gevallen is de printer poort niet
voorzien van zo'n voeding en moet een
los 9 Volts batterijtje worden
gebruikt. Daarom is het van groot
belang om bij de aanschaf van het
pakket op te geven welke computer wordt
gebruikt. De computers die een
interface (kabeltje) met batterij
voeding nodig hebben zijn die uit de
Philips serie, de Tulips, de Amstrads,
de Toshiba's en de Zenith serie.

Zet er ook steeds bij of u een 5,25 of
een 3,5 inch schijfje wilt ontvangen,
we hebben beide schijfjes. Het
programma leveren we nu ook los omdat
op sommige computers de oudere
Hobbyscoop kabeltjes wel goed werkten,
bijv. omdat mensen met een verhoogd of
regelbaar geluids niveau werken uit een
Walkman of zo. Ook hebben sommigen het
oude kabeltje volgens onze bouw
beschrijving gemaakt of het Elektuur
interface nagebouwd. Zij hebben alleen
behoefte aan het nieuwe, flitsende
programma.

BESTELLEN PER POST

Uit de geweldige belangstelling voor
dit projekt op de Firato leiden we af
dat veel mensen het kabeltje en de
software per post zullen willen
bestellen. Dat kan via het Algemeen
Secretariaat N.O.S. te Hilversum,
Postbank 1419. De floppy kost over de
post f 12,50. Het kabeltje f 42,50.
Koopt u de beide zaken samen, schrijf
dan f 55,00 over. Vergeet niet te
vermelden welke PC u bezit en of u de
3,5 dan wel de 5,25 inch floppy wilt om
de gratis programmatuur van de radio of
van onze cassettes en de CD te
gebruiken.

PRIJSVERLAGING CASSETTES EN CD

Om Basicode te promoten hebben wij met
ingang van de Firato de prijzen van
onze verzamelde software, zowel op CD
als op de cassettes, verlaagd. Onze CD,
met zestig(!) programma's erop, is
vanaf nu via de post te bestellen voor
f 15,-. De Best of Basicode 5, zoals de
klapper van de vorige Firato heet,
bevat ruwweg 800 K die vanaf de CD
speler kan worden ingelezen, al dan
niet via een cassette recorder.
De cassettes Best of Basicode 1 tot en
met 4 gaan over de post f 7,50 per stuk
kosten. Wie ze alle vier tegelijk
bestelt hoeft maar f 20,- te betalen,
en krijgt dan bovendien de originele
(linnen - milieuvriendelijke)
Hobbyscoop draagtas erbij cadeau.
Mocht u zover willen gaan dat u Best of
Basicode 1 t/m 5 zou willen
aanschaffen, dan hoeft u in verband met
de gecombineerde verzendkosten maar f
30,- over te maken voor cassettes en CD
samen. (En ook dan zenden we de fraai
bedrukte draagtas mee).

AANBIEDING BASICODE PAKKET

Voor wie nog geen Basicode pakket heeft
voor de oudere huiscomputers als
Commodore 64, P2000, Apple IIe, BBC,
Spectrum en dergelijke hebben wij een
speciale aanbieding. Het pakket dat
bestaat uit een cassette met vertaal
programma's en voorbeeld programma's en
de complete handleiding voor
NOS-Basicode zenden we voor f 17,50
over de post aan u toe. In alle
gevallen bestellen via het NOS Algemeen
Secretariaat te Hilversum, giro 1419.
Vergeet niet uw wensen en uw ADRES te
vermelden, wat door Girotel gebruikers
nogal eens vergeten wordt. De Postbank
vermeldt namelijk om privacy redenen
alleen naam en woonplaats.

NIEUWE VERTAALPROGRAMMA'S

Nieuwe vertaalprogramma's naar
NOS-Basicode komen eraan. Het gaat erom
de Amiga's en de Atari ST's in de
familie op te nemen. Meer maken wij
hopelijk spoedig bekend. Mensen die in
aanmerking willen komen voor zo'n
vertaalprogramma kunnen hun naam en
adres vast opgeven bij Hobbyscoop,
Postbus 1200, 1200 BE in Hilversum. U
krijgt dan persoonlijk bericht als het
zover is. Let ook op de mededelingen in
onze computer rubriek.

Het MSX vertaalprogramma is
uitverkocht. Wilt u dat toch hebben,
schrijf dan naar de Computer Users Club
C.U.C., Postbus 202, 2300 AE in Leiden.

Tot slot kunt u bij ons gratis de
listings aanvragen van de
vertaalprogramma's voor enkele speciale
Commodore computers zoals de C-(1)16 en
Plus-4 en de Commodore 128.

BEST OF BASICODE NR. 1

Dit is een pakket bij elkaar horende
programma's: de 'Integrale Huishoud
Rekening' geschreven door Ben Rintjema.

 1 Toelichting no.1
 2 Toelichting no.2
 3 Toelichting no.3a
 4 Toelichting no.3b
 5 Hoofdmenu
 6 Gesimuleerd bestand
 7 Utillity no.1
 8 Utillity no.2
 9 Kasboek
10 Bankrekening/Finplan
11 Chequeboek
12 Universeel print progr.
13 Jaaroverzicht no.1
14 Jaaroverzicht no.2

BEST OF BASICODE NR. 2

 1 Tips voor programmeurs
 2 Tekstvoorbeeld
 3 Postzegelverzameling
 4 Bord van Galton
 5 Type-cursus
 6 Hoofdsteden
 7 Expertsysteem
 8 Temperaturen
 9 Wereldtijden
10 Droids
11 Kalah
12 Kalah Document
13 Stemburo
14 Renteberekening
15 Breakthrough
16 Parallelweerstanden
17 Brandstofverbruik
18 Stamboom
19 Platonische figuren
20 Autokosten
21 Warmteberekening
22 Huishoudboekje
23 Histogrammen
24 Snakey-game
25 Weerdecoder
26 Bevolkingsprognose
27 Getalsconversie
28 Kubus van Rubik
29 Latin verbs

BEST OF BASICODE NR. 3

 1 Inleiding Best of Basicode 3
 2 Rekenen (basisschool)
 3 Staartdelen
 4 Breuken I
 5 Breuken II
 6 Binair rekenen
 7 Wiskunde
 8 Afstandsbepaling
 9 Oppervlakte & Inhoud
10 Statistiek
11 Formules en Reacties
12 Verkeer
13 Mannetje in de maan
14 Woordtrainer
15 Leesmoeder
16 Teksttrainer
17 Ontkennend maken
18 Vragend maken
19 Spaanse werkwoorden
20 Instrukteur
21 Weet je weertje
22 Korfbal I
23 Korfbal II
24 Genetica
25 Tijdverschijnselen
26 Typelessen

BEST OF BASICODE NR. 4

 1 Inleiding Best of Basicode 4
 2 Spreekwoorden
 3 Bekende Nederlanders
 4 Zinsontleding
 5 Woordbenoeming
 6 Spelling
 7 Invul-1
 8 Invul-2
 9 Letterbak
10 Overhoren
11 Klinkerspel
12 Teacher
13 Duitse Naamvallen
14 Uitleg Visitekaartje
15 Visitekaartje
16 Vermenigvuldigen
17 Breuken
18 Ontbinden in factoren
19 Staartdelingen
20 Rekenfriek
21 Hoofdrekenen
22 Talstelsels
23 Meerkeuze-Analyse
24 Beschr. v/d 8085 Simulator
25 8085 Simulator

BEST OF BASICODE NR. 5 (CD)

 1 (stereo:) Hobbyscoop-tune en
inleiding bij deze CD-produktie.

Linker kanaal
-------------

 2 Genetica dl.1
 3 Genetica dl.2
 4 Weerrapporten
 5 I.P.O.-Test
 6 Hoofdrekenen
 7 Gezondheid
 8 Volume dl.1
 9 Volume dl.2
10 Raamwerk toelichting
11 Raamwerk hoofdpgm.
12 Raamwerk module 1.1
13 Raamwerk module 2.1
14 Raamwerk module 3.1
15 Emuf 1.7+ uitleg
16 Emuf 1.7+ hoofdpgm.
17 Mini-cursus Esperanto
18 Tapetijd inleiding
19 Tapetijd hoofdpgm.
20 Tapetijd achtergrond
21 Etiketten printen
22 Oppervlak dl.1
23 Oppervlak dl.2
24 Tekencode dl.1
25 Tekencode dl.2
26 Tekencode dl.3
27 Multi-Mastermind
28 Werkwoorden
29 Schatzoeken
30 Gaia
31 Reversi

Rechter kanaal
--------------

 2 Beroepswensen
 3 Satellietontvangst dl.1
 4 Satellietontvangst dl.2
 5 Investeringsselectie
 6 Bingo '75'
 7 Hout en toepassingen
 8 Simulantjes
 9 Poster grafica
10 Alswin vierkant
11 Vademecum
12 Raamwerk module 2.2
13 Raamwerk module 2.3
14 Raamwerk module 1.2
15 Valuta
16 Kamertje verhuren
17 Beroepen-orientatie
18 Spel-spel
19 Ooit van Pi gehoord?
20 Meten met maten
21 Wordprof uitleg
22 Wordprof
23 Kretologie-generator
24 Muziektheorie
25 Multiple choice test
26 Taaltest toelichting
27 Taaltest middenbouw
28 Metselverbanden
29 Computerhandel
30 Z-80
31 Topografie

32 (stereo:) Slottune 'Basicode
Software Service'.

HARVARD GRAPHICS

ACM Computing stuurde ons een
demonstratie diskette van Harvard
Graphics, een grafisch programma voor
MS-DOS computers dat zich een vaste
plaats heeft verworven in de top-tien
van PC-programmatuur. Harvard Graphics
is vooral geschikt voor het maken van
presentaties. De gemaakte plaatjes
kunnen worden afgedrukt via een dure
kleurenprinter, eventueel op
transparanten. Het gemakkelijkst is
echter vakkundig het beeldscherm te
fotograferen en zo een dia te
produceren.

DIAVOORSTELLING

De demonstratie bestaat uit een reeks
fraaie kleurenplaatjes die in een
doorlopende voorstelling op het scherm
verschijnen. Niet alleen de plaatjes,
ook de overgangen ertussen zijn het
aanzien waard. Nieuwe beelden kunnen
van boven of van beneden het scherm
binnen schuiven, alsof ze werden
afgespoeld van een rol papier. Ze
kunnen ook beginnen als een rechthoekje
midden op het scherm en van daaruit
strooksgewijs het beeld veroveren.

OVERVLOEIEN

Het allermooist is echter de
computervorm van overvloeien: verspreid
over het hele scherm worden de
beeldpunten van het oude plaatje
geleidelijk vervangen door beeldpunten
van het nieuwe plaatje, dat als het
ware over het hele scherm binnenregent.
Het effect is nauwelijks in woorden te
beschrijven; je moet het gewoon zien.
Het binnenregenen kan ook beperkt
blijven tot een deel van het beeld. Een
balkje in een grafiek kan via deze
techniek hoger of lager gemaakt worden,
terwijl de rest van het plaatje
onveranderd blijft.

ZELF MEEBRENGEN

Noch uit de demonstratie noch uit de
meegestuurde folders valt op te maken,
op welke manier een gebruiker van het
pakket plaatjes en overgangen tot stand
brengt. In ieder geval zal de gebruiker
zelf gevoel voor kleur en compositie
moeten meebrengen, en dat heeft lang
niet iedereen.

DEMO-DISKETTE

Voor het draaien van de demo is een
echte CGA-kaart nodig (EGA of VGA mag
ook). De demonstratie start met de
opdracht 'show europe'. Het enige wat
dat met Europa te maken heeft, is dat
de demonstratie oorspronkelijk gemaakt
is voor de Europe Software beurs. De
(gratis) 5,25 inch demo-diskette kan
worden aangevraagd bij ACM, Postbus
100, 1170 AC Badhoevedorp. (Met dank
aan Pim van Tend)

