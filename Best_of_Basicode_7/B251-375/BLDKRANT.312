312, maa 23 apr '90

BEELDKRAAKKRANT SPECIAL

Deze Beeldkrant is geheel gewijd aan de
computersysteem beveiliging
'Authorizer'. We beginnen met een
globale beschrijving van dit
beveiligings concept. Daarna volgt een
UITNODIGING om in het systeem in te
breken, compleet met 'krakers
handleiding'! Als u erin slaagt om de
Authorizer te kraken, staat u bovendien
een fraaie beloning te wachten...

AUTHORIZER BIEDT SYSTEEMBEVEILIGING

Computer criminaliteit is tegenwoordig
geen zeldzaam verschijnsel meer. Steeds
vaker horen we dat krakers er alweer in
geslaagd zijn zich via netwerken op
niet-legitieme wijze toegang te
verschaffen tot computer systemen. En
alweer blijken de getroffen
beveiligings maatregelen slechts een
dunne barriere te vormen voor deze
inbraak specialisten. Niet altijd is er
sprake van kwade bedoelingen. Sommige
computer krakers vergoelijken hun daad
als een waarschuwing aan de netwerk
beheerder. De geslaagde inbraak- poging
zou aantonen dat het bewuste netwerk
niet optimaal beveiligd is, zo lichten
zij hun praktijken toe. Blijft het feit
dat niet- geautoriseerde gebruikers
zomaar toegang hebben gekregen tot
vertrouwelijke gegevens. En dat is iets
dat iedere netwerk beheerder ten koste
van alles wil voorkomen.

VERSCHILLENDE MAATREGELEN MOGELIJK

Uiteraard heeft de netwerk beheerder
verschillende maatregelen genomen om
ongeoorloofde toegang tot het computer
netwerk tegen te gaan. Maar helaas
werken de beveiligings vormen die op de
markt verkrijgbaar zijn maar zelden
naar tevredenheid. Sommige beveiligings
vormen blijken in de praktijk al
spoedig onvoldoende bescherming te
kunnen bieden, terwijl een hogere mate
van beveiliging meestal gepaard gaat
met meer gebruiks ongemak.

DSS Innovative Electronics is er trots
op een beveiligings systeem te kunnen
bieden dat deze nadelen niet lijkt te
kennen. Het 'Authorizer' concept maakt
inbreken in uw computer netwerk vrijwel
onmogelijk en is daarnaast zeer
gebruikers vriendelijk.

ACCESS CONTROL DEVICE CONCEPT

Vanuit gebruikers oogpunt is het
Authorizer Access Control Device (ACD)
concept verrassend eenvoudig. Alles wat
de gebruiker nodig heeft is een stukje
hardware ter grootte van een
luciferdoosje, dat de naam Authorizer
draagt. Om toegang te krijgen tot de
beveiligde computer, ook wel
hostcomputer genoemd, plaatst de
gebruiker zijn Authorizer in de seriele
poort van zijn systeem en belt hij de
hostcomputer. Nauwelijks enkele tellen
later is de verbinding tussen de
gebruiker en de beveiligde computer tot
stand gebracht. Mits de gebruiker door
de host geidentificeerd kan worden als
'geautoriseerde' gebruiker.

Van deze identificatie procedure merkt
de gebruiker hoegenaamd niets. Op het
moment dat de gebruiker met de
hostcomputer belt om zich toegang tot
het systeem te verschaffen, neemt de
hostcomputer het initiatief. Zonder een
wachtwoord in te hoeven geven kan de
geautoriseerde inbeller het systeem
binnenkomen. Hij hoeft dus niets te
onthouden. Alles wordt verzorgd door de
unieke samenwerking tussen de
Authorizer en de beveiligde computer.
De verbinding wordt razendsnel tot
stand gebracht, want de gehele
identificatie procedure neemt
nauwelijks tijd in beslag.

BARRICADE VOOR ONGEWENST BEZOEK

Het Authorizer ACD concept werpt een
onverbrekelijke barricade op voor
ongeoorloofde gebruikers. Verdere
beveiliging van het netwerk is niet
meer nodig. Maar inbouwen van meer
beveiligings lagen blijft mogelijk.
Zowel bij huurlijnen als bij openbare
netwerken kan de host tijdens de
communicatie regelmatig controles
uitoefenen met willekeurige getallen.
Hier merkt de gebruiker niets van. Bij
onregelmatigheden kan de verbinding
alsnog worden verbroken. De systeem
beheerder beslist zelf of en hoe vaak
hij deze tussentijdse controles wil
laten uitvoeren, en of hij nog een
extra beveiligings laag wil aanbrengen
met behulp van wachtwoorden.

GETALLEN MANIPULATOR

De Authorizer werkt als een getallen
manipulator. Ingevoerde getallen en
bewerkte getallen hebben geen directe
relatie. Het aantal getals combinaties
bedraagt meer dan zestien miljoen.
Hierdoor krijgen krakers geen kans meer
om in het systeem in te breken.

Zodra een gebruiker inbelt, stuurt de
host een willekeurig getal naar de
Authorizer van de inbeller. De
Authorizer antwoordt met een getal dat
het resultaat is van een bewerking op
het ontvangen getal en een in de
Authorizer aanwezig uniek basisgetal.
Het in de host ontvangen antwoord wordt
gecontroleerd met behulp van een
'master Authorizer'. De inbeller is
vervolgens te identificeren met behulp
van het in de host bekende basisgetal.

INTERNE BEVEILIGING GOED

De complexe beveiligings routine die
garant staat voor een zeer hoge mate
van beveiliging is ook zelf zeer goed
beveiligd. Na het programmeren van de
Authorizer wordt een selectielijn, die
nodig is om de beveiligings routine uit
te lezen, verbroken. Daardoor is het
onmogelijk geworden om de inhoud van de
Authorizer ooit nog uit te lezen.

DSS registreert de basisgetallen van de
Authorizers niet en kan dus nooit meer
dezelfde Authorizer produceren, tenzij
de klant informatie verstrekt over zijn
basisgetallen. Er kunnen overigens wel
honderd miljard unieke Authorizers
worden vervaardigd. Het Authorizer ACD
concept werkt volledig hardware- en
software- onafhankelijk. De
hostcomputer wordt daartoe uitgerust
met een controller unit. Deze zorgt
ervoor dat iedere inbeller pas toegang
krijgt op het moment dat zijn aanvraag
verwerkt is.

SOFTWARE ROUTINES IN CONTROLLER

De software routines voor de Authorizer
bevinden zich in de controller. Op het
moment dat iemand inbelt, neemt de
controller het initiatief om een
willekeurig getal naar de Authorizer
van de aanvrager te sturen. Een master
Authorizer die zich in de controller
bevindt krijgt dit getal plus het
antwoord van de Authorizer aangeboden,
samen met de in de controller bekende
basisgetallen. De master Authorizer
onderzoekt of de inbeller wel of niet
kan worden geidentificeerd en geeft dit
aan de controller door.

Tijdens het opstarten van de controller
zijn alle inkomende lijnen naar de host
uitgeschakeld. Bij identificatie wordt
de aanvrager toegelaten tot het host
systeem. Zodra de controller wordt
uitgeschakeld, vallen alle verbindingen
naar de host onmiddellijk weg. De
controller kan dus de master over het
totaal worden genoemd. De controller
neemt tevens het initiatief om tijdens
de lopende verbindingen verdere
controles uit te voeren.

EIGEN SOFTWARE

De gebruiker kan de software routines
die zich in de controller unit bevinden
ook implementeren op zijn eigen
systeem. De hiervoor benodigde software
moet dan speciaal worden geschreven.
Daarnaast zijn vaak aanpassingen van de
hardware nodig. De aanschaf van een
controller unit is dan ook meestal de
goedkoopste oplossing.

VOORDELEN

Systeembeveiliging met behulp van de
Authorizer biedt ten opzichte van
andere beveiligings vormen diverse
voordelen:
- De gebruiker hoeft geen software te
installeren. De controller handelt
immers het gehele protocol af.
- De controle routine wordt niet in de
host, maar in de controller en de
master Authorizer uitgevoerd. Dit
voorkomt dat de systeem beheerder
gebruik kan maken van de informatie.
Bovendien gaat er op deze manier geen
kostbare processortijd verloren.
- De Authorizer is eenvoudig aan te
brengen bij ieder bestaand systeem.
- Het Authorizer ACD concept is erg
gebruikers vriendelijk. De gebruiker
hoeft niets te onthouden en hij hoeft
geen communicatie parameters in te
stellen. De wachttijd totdat de
verbinding tot stand is gebracht is
vrijwel nihil. Een aanzienlijke
verbetering in vergelijking met bij
voorbeeld de zogeheten terugbel
beveiligings systemen.
- De unieke 'security fuse' garandeert
een hoge mate van beveiliging, waardoor
de beveiligings routine in de
Authorizer niet meer is uit te lezen.
- De specifieke eigenschappen van de
Authorizer in combinatie met de
relatief lage kosten maken het
Authorizer ACD een zeer aantrekkelijk
concept voor een beveiligings systeem.

Tot zover de globale beschrijving van
het Authorizer ACD concept.

KRAKERS-HANDLEIDING

Dit document beschrijft de
noodzakelijke voorbereidingen voor en
de werking van de demonstratie van
Access Control. Ten behoeve van deze
demonstratie is een computer systeem
als host computer geinstalleerd. De
gebruiker kan hierop toegang krijgen
met een terminal, maar alleen door
middel van een Authorizer.

A) Voorbereidingen

Aan de zijde van de gebruiker moet de
koppeling van de terminal en de modem
worden ingesteld op 1200 bps, geen
pariteit, 8 databits en 1 stopbit. De
Authorizer moet tussen de modem en de
terminal geschakeld worden. Niet
vergeten de voeding aan te zetten!

B) Procedure

Om toegang tot de host computer te
krijgen moet de volgende procedure
worden doorlopen:
1. Bel nummer 08385 - 42392.
2. Wacht op de carrier, probeer anders
opnieuw (verbinding verbreken, terug
naar 1).
3. De host computer neemt enige
seconden wachttijd in acht. Gedurende
deze tijd mag de gebruiker geen invoer
plegen! Daarna wordt de melding
'Authorizer' afgedrukt. De Authorizer
wordt nu geactiveerd, waarna een
controle met een willekeurig
invoergetal wordt uitgevoerd.
4. De controle van de vorige stap heeft
drie mogelijke uitkomsten:
- er is geen respons van de Authorizer
ontvangen. Dit treedt op indien de
Authorizer niet is aangesloten, of
indien de Authorizer niet geactiveerd
werd door een verminking van het
activerings signaal ('break'). De
verbinding wordt verbroken met de
melding: 'not responding! (connection
broken)'.
- de Authorizer heeft een verkeerde
respons gegenereerd; de verbinding
wordt verbroken. Melding: '... error!
(connection broken)'.
- de Authorizer heeft een geldige
respons gegenereerd; de gebruiker is nu
ingelogd. Dit wordt gemeld met de tekst
'Be welcome, user xxx' waarachter de
geregistreerde naam van de betreffende
Authorizer afgedrukt wordt. Alleen in
dit geval wordt verder gegaan met stap
5.
5. De gebruiker is nu 'ingelogd' op de
host computer. Deze zal alle toets
aanslagen van de gebruiker terugsturen,
zonder verdere actie.
6. Indien gedurende vier seconden geen
toetsen zijn ingedrukt, wordt dat
gemeld. Indien binnen drie seconden
daarna nog geen toets wordt ingedrukt,
wordt de verbinding verbroken.

BELONING

De uitnodiging om het systeem te kraken
komt van DSS. Wij loven een VVV- of
CD-bon van f 100,- uit, terwijl ook de
uitdenkers van het systeem een mooie
prijs beschikbaar stellen: een Megatel
Quark/PC+ low power IBM PC compatible
single board computer met on-board
video en floppy disk controllers!
Bovendien zal het bedrijf dan vrijwel
genoodzaakt zijn om u in dienst te
nemen...
Vergeet niet uw visite kaartje met
eigen identiteit achter te laten!

ADRES

Tot slot het adres van DSS:
DSS Innovative Electronics
Accustraat 25
3903 LX Veenendaal
Telex 12969 neabbs nl
Fax 08385-26751

