390, maa 04 mrt '91

NOS-SCOOP INTERLINK STATION

Sinds vrijdag 22 februari is het
interlink station annex netwerknode
PI1NOS/PI8NOS weer in bedrijf. Dit
station staat opgesteld op de
Hilversumse toren van het Audio en
Video Verbindingen Centrum (AVVC) van
PTT Telecom in Hilversum. Het station,
dat daar gekomen is op instigatie van
NOS-Scoop, voldoet aan de hoogste
technische en professionele eisen. Op
de TV-toren van het Omroepkwartier
staan ook honderden andere zenders
zoals straalverbindingen, autotelefoon,
semafoon en dergelijke. Om niet te
interfereren met deze verbindingen
heeft men bij de Centrale Directie van
PTT alle frekwenties doorgerekend op
eventuele bijprodukten. Aan de NOS-node
kant (zeker voor het 70 en 23
cm-relais; zie Beeldkrant 387) moesten
vele extra filters worden bijgeplaatst
om een spectraal zo zuiver mogelijk
output te krijgen. In enkele gevallen
werden verzwakkers in de antenne
leiding opgenomen om niet alleen het
vermogen terug te brengen maar ook de
ontvangst gevoeligheid te beperken, met
als nevenvoordeel een beter
intermodulatie gedrag van de
ontvangers. Het bereik van de
zend/ontvangers is desondanks
aanzienlijk in verband met de
gigantische hoogte van het station
centraal in Nederland: circa 100 meter
voor het phone-relais en bijna 80 meter
voor het interlink station.

ONTWIKKELINGSWERK VAN ROB (PE1CHL)

Zijn de relaisposten vooral het werk
van Jan van der Meij (PAOJMY) en Redert
Steens (PA0NEK), de Packet apparatuur
is vooral ontwikkeld door Rob Janssen
(PE1CHL), met steun van wat collega's
in Eindhoven. Rob ontwikkelde eigen
programmatuur en bracht een aantal
ideeen in omloop die het goed deden in
de packet radio wereld. Steun werd ook
gegeven door Joop Rijpkema (PA0JYL).

Het interlink station is kreeg
volledige nieuwe 23 cm-apparatuur. Deze
is ondergebracht in een nieuwe
behuizing, en uitgebreid met een aantal
transceivers en modems. De basis van
het hele station is een Atari Mega-ST2,
een op de 68000 microprocessor
gebaseerde computer met 2 Mb RAM, 192
Kb ROM en een 800 Kb floppy disk drive.
Van het geheugen wordt 1 Mb als een
RAM-DISK gebruikt.

ZELF ONTWORPEN SCHAKELINGEN

De packet radio interface bestaat uit
een zelf ontworpen en gebouwde
schakeling met 4 Z8530 SCC chips. Deze
schakeling verzorgt 8 AX25 links zonder
gebruik te maken van TNC's. Aan deze
interface zijn (via optocouplers)
modems gekoppeld. Aanwezig zijn:
- 5 stuks 1200 bits/s AFSK modems
gebaseerd op het IC TCM3105.
- 2 stuks 4800 bits/s FSK modems
volgens het ontwerp van HAPN (Hamilton
Area Packet Network)
Deze modems zijn als volgt ingezet:

naam  snelh  link
----  -----  ----
lap    1200  lokaal gebr 430.675 MHz
ln.W   1200  interlink W 1240.7/1299.7
MHz (naar PI1ESA)
ln.N   1200  interlink N 1240.8/1240.8
MHz (naar PI1JYL en PA3DUY)
ln.E   1200  interlink O 1240.4/1299.4
MHz (naar PI1VRZ/A)
ln.E48 4800  interlink O (idem 4800
bps)
ln.S   1200  interlink Z 1240.9/1299.9
MHz (naar PI1EHV en PI1RNI)
ln.s48 4800  interlink Z (idem 4800
bps)

LOKALE TOEGANG MET MOBILOFOON

Voor lokale toegang wordt gewerk met
een kristal gestuurde mobilofoon en een
verticaal gepolariseerde rondstraler
(Comet CX-901) die tevens in gebruik is
als antenne voor het 23 cm
FM-spraakrelais PI6NOS. Deze antenne op
de toren wordt in oostelijke richting
afgeschermd door enkele hogere
antennes. Het zendvermogen is zeer
laag, ongeveer 100 mW, maar door de
gunstige antenne positie is toch een
redelijk bereik denkbaar. (In
afwachting van de machtiging is deze
LAP nu nog niet in bedrijf.

Voor het packet station op 23 cm wordt
gebruik gemaakt van vier Kenwood TM-531
transceivers. Op de tegenstations
gerichte (kleine) yagi antennes staan
rondom de toren. Op de zendontvangers
voor de interlink oost en zuid zijn
twee modems aangesloten, zodat in deze
richtingen bedrijf met zowel 1200
bits/s als 4800 bits/s mogelijk is.

NODE EINDHOVEN IN OPBOUW

De node PI1EHV te Eindhoven, die op dit
moment in opbouw is, zal vanaf het
begin ook met 4800 bits/s bedreven
worden. De overige knooppunten (PI1RNI,
PI1VRZ) moeten nog worden omgebouwd
voor deze snelheid. De voor de node
gebruikte software is gebaseerd op het
KA9Q TCP/IP pakket, met uitbreidingen
door Rob (PE1CHL). Tot de mogelijkheden
behoren:
- NET/ROM routering en lokale toegang,
compatible met de TheNET nodes in het
Nederlandse packet netwerk. Naast de
van TheNET nodes bekende commando's is
er ook de mogelijkheid een lijst van
recent gehoorde stations op te vragen,
en kan de nodelijst worden opgevraagd
in een vorm die tevens de route naar de
betreffende nodes aangeeft.
- TCP/IP routering en services. De node
kan TCP/IP verkeer doorgeven tbv
gebruiker stations, en kan (prive)
berichten forwarden met het SMTP
protocol. Er zijn routes gedefinieerd
naar veel regio's in het hele land, en
ook verkeer met Duitsland en
Zwitserland is vaak mogelijk.

NOG VEEL GELD NODIG

Het functioneren van het Nederlandse
packet netwerk is afhankelijk van de
beschikbaarheid van betrouwbare nodes
en interlinks. We hopen met de nieuw
opgezette NOS-node hieraan een forse
bijdrage te leveren.
Van de gebruikers van zowel de
spraakrelais zender als het packetradio
station hopen wij een bijdrage te mogen
ontvangen. De bijzonder hoge technische
eisen die PTT stelt op deze unieke
plaats in Nederland en de bijkomende
kosten voor de montage -die door PTT
zelf moet worden verricht- maken
PI(1,2,6,8 en 9)NOS ongetwijfeld niet
alleen het hoogste station in meters
maar ook in guldens. Wij durven geen
schatting te geven van de
(professionele) uren die in de
ontwikkeling van de zendcluster is gaan
zitten. Zonder hulp en meetapparatuur
van een aantal vooraanstaande
communicatie bedrijven, plus de
medewerking van PTT zelf, zou het
station zeker niet tot stand zijn
gekomen. Daarom is er echter nog wel
vrij veel geld nodig om het station af
te ronden. Wie iets kan missen kan het
(met vermelding van zijn gift en naam
in de Beeldkrant en met ontvangst van
een speciale QSL-kaart) storten op
Postbank 3408886 tnv Jan Rozema
(PE1HMD). Namens allen, Hans G. Janssen
(PI9NOS).

BLADMUZIEK OP CD-ROM

Voor het eerst is in de muziekwereld
een omvangrijke collectie bladmuziek op
CD-ROM uitgebracht. De in MCN (Muziek
Catalogus Nederland) samenwerkende
muziek bibliotheken (BFO Hilversum,
Donemus Amsterdam, Gaudeamus Amsterdam,
NOB Hilversum en RIM Utrecht) hebben
momenteel 200.000 titels in alle
categorieen muziek op een CD-ROM
vastgelegd. Met behulp van ongeveer 40
snelle zoekpaden, zoals geboortejaar en
sterfjaar van de componist, (orkest)
bezetting, jaar en plaats van uitgave,
genre, taalcode en dergelijke, kan
iedere gewenste informatie in enkele
seconden worden gevonden. Ongeveer
vijftig manjaren catalogiseerwerk is nu
voor iedereen toegankelijk. Het ligt in
de bedoeling eenmaal per jaar een
bijgewerkte aanwas van 40.000 titels
uit te geven, zo heeft MCN meegedeeld.
De CD-ROM, genaamd MUSICROM, wordt als
abonnement op de markt gebracht voor
f1750 per jaar. (Bron: Kunstenkrant
januari 1991)

ASCII OP DE HELLING?

ASCII, al jarenlang het Esperanto van
de computer linguistiek, voldoet niet
meer. Het aantal tekens dat in deze set
is gedefinieerd is niet meer toereikend
voor de grote hoeveelheid uiteenlopende
computers en verschillende talen.
Daarom heeft een coalitie van software
en hardware fabrikanten nu besloten
ASCII te vervangen door een tekenset
die is opgebouwd uit zestien bits
(ASCII leunt op zeven bits). IBM,
Apple, Sun, Go, Microsoft, Novell,
Metaphor en The Research Libraries
Group hebben hiertoe Unicode opgericht.
Unicode coordineert het onderzoek naar
de standaardisatie. ASCII ondersteunt
128 tekens. Het is de bedoeling dat
Unicode meer dan 27.000 tekens gaat
ondersteunen!

Een systeem dat Unicode ondersteunt zou
alle tekens van vrijwel alle alfabetten
ter wereld op hetzelfde scherm kunnen
produceren. Tevens worden onder meer
wiskundige tekens en typografische
karakters ondersteund. Met Unicode zou
een Arabische gebruiker in Frankrijk
een elektronisch bericht kunnen sturen
dat bestaat uit Engelse, Arabische en
Franse tekens. De ontvanger zou het
bericht precies zo op zijn scherm
krijgen. Bovendien is Unicode een
uitkomst voor Mac gebruikers die
momenteel problemen ondervinden bij het
'converseren' met DOS-systemen. Bij de
omzetting worden momenteel
verschillende tekens, zoals aanhalings
tekens, verminkt. Gevolg is wel dat
hardware producenten, software
leveranciers en gebruikers hun
besturings systemen, applicaties en
character fonts moeten vervangen. (Uit:
Computerworld)

INLICHTINGEN OVER HP'S NEWWAVE

In de computer bijlage van Scoop heeft
u gehoord over NewWave 3.0, de slimme
'bovenlaag' voor Windows 3.0, die extra
faciliteiten biedt. Voor wie beschikt
over een behoorlijke PC met een 80386
processor, tenminste 4 Mb aan geheugen
en MS-Windows 3.0, is het interessant
om gegevens over het pakket te krijgen.
Dat kan door onderstaande bon op een
briefkaart te plakken en aan ons te
adresseren. Wij zorgen dat hij te
bestemder plaatse komt.

-----------------------

Aan:  NOS - Radio Scoop

Inzake HP's NewWave 3.0

P o s t b u s      1200

1200    BE    Hilversum

-----------------------

