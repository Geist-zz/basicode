479, maa 09 mrt '92

SCHADE DOOR MICHELANGELO VALT MEE

Het computervirus Michelangelo heeft in
Nederland maar betrekkelijk weinig
slachtoffers geeist. Voor zover bekend
zijn tot nu toe rond veertig computers
getroffen. Wereldwijd zou het virus
slechts sporadisch hebben toegeslagen.
Het virus is afgelopen vrijdag 6 maart,
op de 517e geboortedag van
Michelangelo, actief geworden.

Bij het Pilot Team
Computercriminaliteit in Den Haag waren
vrijdagavond 19 meldingen binnengekomen
van bezitters van een personal
computer, verspreid over het land. In
de loop van vrijdagavond kwamen nog
eens 6 meldingen binnen, alle van
bedrijven. Het team schat de schade op
een paar honderdduizend gulden, en
noemt dat beperkt gezien de schade die
aangericht had kunnen worden wanneer
niet in een vroeg stadium begonnen was
met waarschuwingen en voorzorgs
maatregelen.

VERSPREIDING VIA FLOPPY'S

Het Michelangelo-virus wordt alleen via
floppy disks verspreid. Als een pc
wordt opgestart met een besmette
floppy, worden geheugen en de harde
schijf eveneens besmet. Bevindt het
virus zich eenmaal op de harde schijf,
dan zal elke floppy die op de
betreffende pc gebruikt wordt aangetast
worden. Zodoende kan het virus zich
verspreiden over vele pc's. De schade
die Michelangelo aanbrengt, is volgens
de deskundigen nagenoeg onherstelbaar:
het virus wist de FAT (File Allocation
Table), waarin de informatie wordt
bewaard over de positie van de files op
de schijf. Daardoor kan de computer de
data niet meer terugvinden.

VIRUS KOMT UIT TAIWAN

Het Michelangelo-virus dook vorig jaar
april voor het eerst op in Zweden en
Nederland. Het Haagse Centrum Computer
criminaliteit stelde in november vast
dat veel hard- en software zowel legaal
als illegaal vanuit Taiwan Nederland
binnenkwam. Het besmette materiaal is
afkomstig van een kopieerhuis in
Taiwan, waarvan de autoriteiten echter
tot dusverre geweigerd hebben de
identiteit te onthullen. Taiwan is niet
aangesloten bij Interpol. Hoe dan ook,
niemand weet wie Michelangelo ontwierp
en waarom. (Bron: ANP)

INTEL MET AUTOCAD PROCESSOR

Intel heeft een nieuwe 2-chip
coprocessor ontworpen waarmee
Autoshade, AutoCad, FastCad, 3D-studio,
Generic CADD, VersaCad en soortgelijke
programma's tussen de 28 en 70 procent
sneller werken in vergelijking met een
i386DX en i387DX coprocessor
combinatie. De grootste van de twee
chips, de RapidCAD-1, is een 132-pins
chip waarin de Intel 386 en 387 zijn
gecombineerd. De chip komt op de plaats
van de 386DX CPU. De kleinere chip is
een 68-pins chip die op de plaats van
de rekenkundige coprocessor komt.
Uiteraard blijven alle bestaande gewone
en rekenfuncties bewaard.

SNELLE SRAM-CHIPS

Toshiba heeft drie nieuwe reeksen SRAM
van 1 Megabit geintroduceerd. Daartoe
behoort een van de snelste chips ter
wereld, geheugen met een toegangstijd
van 12 nanoseconden. Deze nieuwe
componenten worden geleverd door Rein
Elektronik in Eindhoven. De SRAM
schakelingen (statische RAM) zijn
ontwikkeld met 0,7 micrometer
lithografie techniek. Daardoor is een
zeer hoge pakkings dichtheid en gering
benodigd vermogen bereikt. Er zijn
zowel bipolaire als CMOS delen
toegepast.

Philips heeft indertijd met
overheidssteun gewerkt aan SRAM.
Siemens, dat DRAM zou ontwikkelen,
slaagde daarin door onder meer kennis
te kopen bij Toshiba. Philips faalde
met het SRAM project, waarmee
ongelooflijk veel overheidsgeld was
gemoeid. Toshiba blijkt nu ook op dit
terrein heer en meester.

DERTIGDUIZEND MAAL VIDEOTEX!

Videotex Nederland heeft in een klap de
Nederlandse markt veroverd voor wat het
merk Atari betreft. Via het blad STart,
dat zich op de Atari-ST gebruikers
richt, heeft men een Videotex-schijf
verspreid, met een soortgelijk
programma als er al voor de PC te
verkrijgen was voor f25,-. Alleen,
ditmaal is het programma dus gratis
voor de abonnees van het blad. Dat zijn
er ruim dertigduizend, de losse
abonnementen erbij gerekend. Inmiddels
zullen dus heel veel Atari's al aan de
telefoon gehangen hebben om te bellen
naar een van de befaamde 06-nummers.
Overigens kan dat duur worden, want om
naar het buitenland te komen kan men nu
ook koopnummers raadplegen die tot aan
de 99 ct per minuut kosten. Wij zullen
eens kijken naar het Atari programma,
met onze verwende DOS- en MAC-ogen. En
dan ziet u het weer via de super
audiovisuele Beeldkrant.

INMARSAT ZIET ZE AL VLIEGEN

Eerlijk is eerlijk, het idee kwam van
communicatie gigant Motorola, maar
Inmarsat gaat er nu ook over nadenken:
een wereldwijd netwerk van pocket
telefoons. Voor mensen met veel
internationale contacten en grote
telefoon rekeningen waarschijnlijk geen
probleem. Maar een telefoonnet met
kleine zaktelefoons die werken via
laagvliegende satellieten zal
vermoedelijk aanvankelijk duur zijn. De
satellieten zijn eigenlijk vliegende
telefoon centrales. Ze luisteren naar
zaktelefoons die zich in 'hun' gebied
melden en verbinden die
telefoongesprekken door in onderling
contact of door het gesprek direct door
te stralen naar een grondstation. Het
plan heet Iridium en gaat uit van 77
kleine satellieten die in een vrij lage
baan om de aarde cirkelen. Iridium is
een gedurfd concept vindt Olof
Lundberg, algemeen directeur van
Inmarsat. Daarom tekende hij in New
York een memorandum met Motorola om een
jaar lang samen te onderzoeken of het
idee haalbaar is.

ERVARING MET MOBIELE CONTACTEN

Inmarsat heeft nogal wat ervaring met
mobiele verbindingen op wereldwijde
schaal. Dat kan de kennis van Motorola
aanvullen die vooral veel verstand
heeft van land verbindingen. 'In
principe zouden we met Iridium een
geweldige telefoon capaciteit kunnen
verwerven tegen lagere kosten dan
mogelijk zou zijn met geostationaire
kunstmanen. En verder is het mogelijk
dat we de capaciteit aan het eind van
deze eeuw gewoon nodig hebben,' zei
Lundberg bij de tekening van de
overeenkomst. 'Maar er zullen eerst
veel frekwentie problemen moeten worden
opgelost'. Inmarsat bundelt vooral het
mobiele radio verkeer op aarde, vanaf
boten en vliegtuigen en in toenemende
mate van ontoegankelijke plekken op
aarde. Er zijn 59 staten lid van,
waaronder Nederland. De belangrijkste
deelnemers zijn de V.S., het Verenigd
Koninkrijk, Noorwegen en Japan.

WERELDWIJD NETWERK VOOR NEDLLOYD

PTT Telecom is met de Koninklijke
Nedlloyd Groep in Rotterdam een uniek
proef-project overeengekomen voor de
levering van een geheel nieuwe service
van PTT voor internationale
communicatie binnen Nedlloyd. Dat zal
gaan via een Worldwide Virtual Private
Networks (WVPN), een zeer geavanceerd
wereldwijd prive netwerk, dat gebruik
maakt van het openbare telecommunicatie
netwerk. Voor Nedlloyd betekent het dat
PTT Telecom de telecommunicatie
centrale van het Nedlloyd hoofdkantoor
in Rotterdam virtueel (kunstmatig) in
verbinding gaat stellen met de
vestigingen van Nedlloyd in Atlanta
(USA), Hong Kong en Singapore. Het
pilot project heeft een duur van zes
maanden. Door het internationale
spraakverkeer op deze manier te laten
verlopen, kunnen de Nedlloyd bedrijven
heel wat geld uitsparen.

IN EEN GEBOUW...

De medewerkers van Nedlloyd in vier
steden kunnen door het WVPN met elkaar
telefoneren alsof zij zich in een
gebouw bevinden. Zij kunnen met het
WVPN hun interne contacten goedkoper
organiseren en beschikken gelijktijdig
over een veel breder scala aan
faciliteiten dan nu vaak mogelijk is.
Zij kunnen bijvoorbeeld een
(wereldwijd) eigen nummerplan
opstellen, verkort kiezen, gesloten
gebruikers groepen creeren en
gespecificeerde kosten bijhouden.
Bovendien biedt Telecom een 24-uurs
ondersteuning. De dienst kan spraak- en
beeldoverdracht, geschakeld 64 kbit/s
dataverkeer en videocommunicatie
ondersteunen. Vorig najaar heeft PTT
Telecom pilots op het gebied van WVPN
opgezet voor Philips, KLM en DSM.

GEMAK VAN HET NETWERK

Specifiek voordeel van de WVPN-service
is het gemak waarmee het netwerk kan
worden aangepast aan organisatorische
veranderingen binnen het bedrijf.
Nieuwe afdelingen of vestigingen kunnen
vrij eenvoudig en snel aan het netwerk
worden toegevoegd of daaruit worden
gehaald, wat een belangrijk pluspunt is
voor snel groeiende bedrijven. Deze
pilot past dan ook uitstekend in de
optimaliserings acties die op veel
terreinen binnen Nedlloyd plaatsvinden.
Als de proef aan de verwachting
voldoet, zal WVPN wereldwijd voor
Nedlloyd worden geimplementeerd.
Nedlloyd heeft circa 23.000 werknemers.
De onderneming heeft vestigingen in
meer dan 120 landen. In Rotterdam,
Atlanta en Hong Kong bevinden zich
knooppunten van de datacommunicatie
netwerken.

CIA BEGINT EIGEN TV-STATION

De CIA heeft een tv-kanaal op stapel
staan dat het meest exclusieve van alle
kanalen lijkt te worden. Vanuit het CIA
hoofdkwartier in Langley, Virginia, zal
Spy TV dagelijks de laatste informatie
(satelliet gegevens, spionage
rapporten, nieuws en analyses van de
dienst zelf) doorstralen naar een
publiek van ongeveer honderd streng
geselecteerde overheids
functionarissen. Tot Spy-TV is besloten
omdat tijdens de Golf-oorlog CNN en
andere nieuwszenders meer en vooral
sneller informatie boden dan de
CIA-agenten ter plaatse. Spy TV zal
bestaan uit 3 kanalen: het eerste
kanaal geeft het lopende nieuws door,
het tweede de hoogtepunten uit
rapporten over verschillende
onderwerpen, het derde de volledige
rapporten over die onderwerpen. Het
plan voor een eigen CIA-zender bestaat
al 7 jaar, maar destijds was de
technologie nog niet ver genoeg
gevorderd om de uitzendingen afdoende
te coderen. (Uit: Telecombrief)

HDTV IN JAPAN HELFT GOEDKOPER

Het Japanse elektronica- concern Sharp
zal begin april de prijs voor zijn
HDTV-toestellen halveren om de Japanse
consument ertoe aan te zetten het
toestel nog voor de Olympische Spelen
in huis te halen. Momenteel kost het
goedkoopste HDTV-toestel in Japan f
51.000. Deskundigen gaan ervan uit dat
HDTV pas bij een prijs van ongeveer f
7.200 voor een groter publiek dan de
'happy few' interessant wordt. (Uit:
Telecombrief)

