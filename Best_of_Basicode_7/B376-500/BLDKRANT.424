424, maa 08 jul '91

COMMUNICATIE ROND SCHIPHOL UITGEBREID

Begin juli zijn een aantal
telecommunicatie verbeteringen op
Schiphol feestelijk in gebruik genomen.
Het gaat om de glasvezel ring in het
netwerk van de regio Schiphol en de
nieuwe telefoon centrale. Verder is het
computer gestuurde portofoon- en
mobilofoonnet uitgebreid. De
voorzieningen zijn aangelegd door PTT
Telecom, district Amsterdam, wat de
draadloze apparatuur betreft samen met
AEG.

Met de uitbreiding van het mobiele
telecomnet op de luchthaven - een
trunking systeem, ook wel bundelnet
genoemd - komt PTT tegemoet aan de
sterk groeiende vraag naar mobiele
communicatie. Het net, gebaseerd op de
trunking techniek, zoals die ook bij
telefoon centrales gebruikt wordt,
springt zeer efficient om met een
beperkt aantal frekwenties. Het
draadloze verkeer is rond de luchthaven
toch al zo intensief dat heel zuinig
moet worden omgegaan met zend- en
ontvang kanalen.

Het eerste deel van het net volgens dit
principe werd in februari 1988 in
gebruik genomen en had een capaciteit
tot 2400 aansluitingen voor diverse
zenders. Het net zat vrij snel vol,
reden om te besluiten de capaciteit tot
8000 aansluitingen uit te breiden.

De glasvezel ring in het gebied
Schiphol heeft een lengte van veertig
kilometer. Met het in gebruik nemen van
de nieuwe centrale type Rozenburg en
het overgaan van de abonnees in het
gehele Schiphol gebied naar het 020
netnummer wordt tegemoet gekomen aan de
sterke vraag van aansluitingen op het
telefoonnet rond de luchthaven. In de
komende jaren wordt nog een
verdubbeling van het het telecom
verkeer verwacht.

TWEEDE RUIMTEWANDELING NIEUWE MIRCREW

Aan deze r/w ging weinig publiciteit
vooraf. Mogelijk worden ook ruimte
wandelingen zo zachtjes aan als normale
routine operaties beschouwd! Op 28 juni
1991 om ong. 1902 UTC waren
Artsebarskiy en Krikalyov bezig via het
Module-D luik naar buiten te gaan voor
de minst moeilijke van hun ruimte
wandelingen. Er werd gerekend op een
r/w van 5 uur. Het plan voor deze r/w
bestond uit:
1) Het installeren van een TV-camera op
een andere plaats en het uitleggen van
de kabel daarvoor. Ook controleerden
zij de werking van deze camera. De
TV-camera moet opnamen maken van de
r/w-en die zij deze maand gaan maken (4
stuks!).
2) Het terughalen van een experiment
(een structuur bestaande uit
mechanische verbindingen), dat bij de
vorige r/w naar buiten was gebracht.
3) Het buiten het station aanbrengen
van een Amerikaans experiment (Track).
Dit voeren de Sovjets uit op contract
basis. Het instrument bestaat uit
glazen reflectoren met een coating, die
in staat is binnenkomende nuclei
(kernen van partikels in kosmische
straling) vast te houden voor nader
onderzoek op aarde.
4) Het controleren van de mogelijkheid
en haalbaarheid voor het plaatsen van
een peiler waaraan t.z.t. een nieuwe
stand regelings motor moet worden
aangebracht. Door de grootte en
configuratie van het complex wordt bij
standveranderingen teveel brandstof
gebruikt. De nieuwe motor moet dit
verbruik beperken.

Op TsUP verbaasde men zich over het
gemak waarmee de kosmonauten hun werk
deden. Alles gebeurde correct en
geroutineerd. Zelfs benutten zij de
schaduw periodes voor hun werk. Het
gevolg was dat zij 1 uur en 40 min.
inliepen op hun schema: de duur van hun
r/w was 3 uur en 24 min. Om ong. 2226
UTC waren zij weer terug in Module-D en
werd de r/w als beeindigd beschouwd. De
korte duur had tot gevolg dat de buiten
het station actieve kosmonauten slechts
bij 1 doorgang hier te ontvangen waren:
in oml. 30700, 2210-2216 UTC. Het
radioverkeer betrof het verrichten van
de laatste handelingen alvorens de
luchtsluis van de Module-D binnen te
gaan.
Chris v.d. Berg, NL-9165/A-UK3202

WEERSATELLIET METEOSAT-2 AFGEDANKT

De in ruimtevaarttermen 'stokoude',
maar nog steeds perfect werkende
weersatelliet Meteosat-2 zal een dezer
dagen uit zijn omloopbaan worden
gehaald. Dit heeft de Europese
ruimtevaart organisatie ESA vorige week
meegedeeld. Daarmee komt een einde aan
het functioneren van de ruim tien jaar
oude satelliet. De weersatelliet, een
van de langst werkzame Europese
ruimtesondes, werd op 19 juni 1981
vanaf de Europese lanceerbasis bij
Kourou in Frans Guyana, aan boord van
een Ariane-1 raket, in een baan om de
aarde gebracht. Meteorologen, die tot
dan gebruik maakten van de diensten van
de experimentele, in november 1977
gelanceerde Meteosat-1, hadden met
spanning gewacht op de komst van de
nieuwe, volwaardige weersatelliet.

Meteosat-2 begon op 12 augustus 1981 de
bekende weerbeelden, die honderden
miljoenen Europeanen dagelijks via hun
televisie toestel kunnen zien, uit te
zenden. De satelliet, die ontworpen was
voor een arbeidzame periode van drie
jaar, bleef in tegenstelling tot de
verwachtingen veel langer actief.
'Opmerkelijk is dat Meteosat-2 nog
steeds perfecte beelden oplevert',
aldus de ESA. Desondanks liet de
ruimtevaart organisatie op 11 augustus
1988 de meer geavanceerde Meteosat-3 de
taak van zijn voorganger overnemen. De
nieuwe satelliet kreeg later
assistentie van Meteosat-4 (maart 1989)
en Meteosat-5 (maart 1991). Meteosat-2
moet nu in de druk bezette
geostationaire omloopbaan rond de aarde
plaats maken voor een ander
ruimtevaartuig. (Bron: ANP)

7000 SATELLIETEN

Volgens NASA draaiden er op 1 januari
1991 maar liefst 6788 kunstmatige
satellieten rond de Aarde, waarvan er
1960 een nuttige lading aan boord
hebben. Sinds het begin van het
ruimtevaart tijdperk zijn er in totaal
21063 voorwerpen in een baan om de
aarde gebracht, waarvan 4114 met een
nuttige lading. Deze satellieten
behoren toe aan 23 landen en 4
internationale organisaties. De oudste
die zich nog in een baan bevindt is de
Amerikaanse Vanguard 1, die op 17 maart
1958 gelanceerd werd. Hij trekt dus al
een derde van een eeuw zijn baantjes en
omdat zijn hoogte varieert tussen de
650 en 3880 km zal dat nog lang kunnen
doorgaan. De oudste Russische Kunstmaan
is wat jonger, de Electron 1 is in
januari 1964 gelanceerd. Naast deze
satellieten zijn er ook nog vele
duizenden brokstukken in de ruimte, het
zogenaamde ruimteschroot, dat een
potentieel gevaar vormt voor de
satellieten en de bemande ruimtevaart.
(Stichting de Koepel)

ZWAARTEKRACHTLENZEN IN DE RUIMTE

In 1979 maakte de astronomische wereld
voor het eerst echt kennis met het
verschijnsel gravitatielens. Dit soort
lens was al voorspeld door Albert
Einstein in diens relativiteits
theorie, maar hij was nog nooit
werkelijk waargenomen. Twaalf jaar
geleden werd echter een sterrenstelsel
ontdekt, waarbij aan weerszijden
beeldjes van quasars stonden. Na
bestudering van de spectra van de twee
beeldjes werd duidelijk dat het ging om
beeldjes van een en dezelfde quasar:
het licht hiervan was door het sterren
stelsel dat tussen ons en de quasar in
staat naar verschillende kanten
afgebogen.

NIEUWE ONTDEKKING

Onlangs werd een nieuwe ontdekking
gedaan wat betreft zwaartekracht
lenzen. Van de beeldjes van de quasar
QSO (Quasi Stellar Object) 0957+561 was
bekend dat het tweede de fluctuaties
van het eerste vertoonde met een
vertraging van 410 dagen. Nu is ook
gebleken dat het tweede beeldje een
grotere helderheid heeft; blijkbaar
wordt het licht hiervan sterker
geconcentreerd door het sterren
stelsel. Maar de helderheid van het
tweede beeldje verandert onafhankelijk
van die van het eerste: er moet nog een
tweede bron van afbuiging een rol
spelen.

MICRO-GRAVITATIELENS

De nieuwe theorie is nu dat het licht
van het tweede beeldje niet alleen door
het sterren stelsel als geheel wordt
afgebogen, maar ook nog eens door
individuele sterren in het stelsel! Dit
verschijnsel wordt micro-
gravitatielens genoemd. Omdat de
concentratie van het licht afhankelijk
is van de massa van het afbuigende
object, kan nu aan de hand van de
helderheid van beeldje twee de massa
van individuele sterren in het stelsel,
die door de lichtweg van het tweede
beeldje schuiven, worden bepaald. En
dat terwijl het stelsel op zich op
miljarden lichtjaren afstand van de
Aarde staat, en zelf visueel nauwelijks
kan worden bestudeerd... (Yvo
Krijgsman)

HERMES LANDT BIJ NOORDWIJK SPACE EXPO

Noordwijk Space Expo, de permanente
ruimtevaart tentoonstelling in
Noordwijk, heeft een nieuwe grote
attractie: vanaf vandaag staat een
model op ware grootte van het Europese
ruimtevliegtuig Hermes in de voortuin
van de Space Expo. De imposante, 19
meter lange Hermes is tot en met
september de blikvanger voor alle
bezoekers. Hermes zal rond het jaar
2000 voor het eerst naar de ruimte
reizen en dan het paradepaardje zijn
van de Europese bemande ruimtevaart.

EUROPESE RUIMTEVAART PROJECTEN

Het Hermes programma is een van de drie
grote nieuwe projecten van het Europese
Ruimte Agentschap ESA, die in dit
decennium zullen worden gerealiseerd:
naast Hermes zijn dit de nieuwe
draagraket Ariane-5, opvolger van de
huidige Ariane-4, en Columbus, de
Europese bijdrage aan het
internationale ruimtestation Freedom.
Waar de ontwikkeling van Ariane-5 door
de ESA lidstaten al is goedgekeurd en
momenteel in volle gang is, zal pas
eind van dit jaar de studiefase van
Hermes en Columbus worden afgerond. De
definitieve besluitvorming over de
feitelijke realisering van de beide
projecten zal plaatsvinden tijdens de
ministers conferentie van de ESA
lidstaten, op 18 en 19 november.

EERSTE VERJAARDAG SPACE EXPO

De komst van Hermes naar Noordwijk
Space Expo, dat ook het bezoekers
centrum is van het Europese Centrum
voor Ruimte Onderzoek en Technologie
(ESTEC), valt samen met de eerste
verjaardag van deze permanente
ruimtevaart tentoonstelling. Op 29 juni
1990 geopend, heeft Space Expo
inmiddels al 90.000 bezoekers uit
binnen- en buitenland weten te trekken.
Ongetwijfeld zal het vakantieseizoen
weer vele duizenden nieuwsgierigen naar
'Space City' Noordwijk brengen. Naast
Hermes valt op de Expo van alles te
zien op het gebied van de Europese en
internationale ruimtevaart. Ook geheel
nieuw zijn twee spectaculaire audio-
visuele shows 'Echoes of Space' en 'Een
ronde Aarde'. De Space Expo is geopend
van dinsdag t/m zondag, dagelijks van
10 tot 18 uur.

