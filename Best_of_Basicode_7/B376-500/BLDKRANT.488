488, maa 13 apr '92

COMMISSARIAAT VOOR FREQUENTIE BEHEER

De verdeling en het beheer van
frequenties moet in handen worden
gelegd van een afzonderlijk
commissariaat. Dat schreef de Mediaraad
vorige week in een advies aan de
ministers van WVC en Verkeer en
Waterstaat. Volgens de raad zal het
gebruik van het frequentie spectrum
daarmee gebaat zijn. De Mediaraad vindt
dat er nu nogal wat mankeert aan de
besluit vorming rond bestemming en
toewijzing van frequenties. Door het
ontbreken van inzicht in de criteria
onttrekt dit traject zich volgens de
raad aan parlementaire controle.

Het frequentie spectrum wordt gebruikt
voor een breed scala aan diensten,
waaronder de omroep en tal van
telecommunicatie diensten. Schaarste
maakt het noodzakelijk, zo stelt de
Mediaraad, dat de overheid zich met
verdeling en beheer van frequenties
blijft bemoeien. De verdeling vraagt
een belangen- afweging tussen
verschillende diensten- categorieen.
Deze afweging overstijgt naar de mening
van de Mediaraad de
verantwoordelijkheid van de minister
van Verkeer en Waterstaat. De
besluitvorming van een groot aantal
verschillende departementen kan daarom
beter in EEN hand komen.

De Mediaraad dringt er tevens op aan
dat de bevoegdheden voor frequentie-
beheer en -verdeling bij voorkeur in
een wet worden geregeld. De huidige
wetgeving is ondoorzichting. Bij
voorbeeld de omroep- frequenties vallen
onder de Mediawet, de Radio
Omroepzenderwet en de Wet op de
telecommunicatie voorzieningen. Verder
moet volgens de raad de verdeling van
frequenties worden geregeld op basis
van duidelijke criteria met ruime
mogelijkheden voor een belangen
afweging. (Bron: ANP)

RUSLAND BETROKKEN BIJ BOUW HERMES

De Europese ruimtevaart organisatie ESA
gaat met een dertigtal Russische
onderzoeks instituten en industriele
organisaties bekijken welke
mogelijkheden er zijn om mee te werken
aan de bouw van het Europese ruimteveer
Hermes. Op de ministers conferentie van
de lidstaten van ESA, waartoe ook
Nederland behoort, zal in november van
dit jaar besloten worden of de
Russische Federatie definitief kan
deelnemen in de volgende fase van het
ontwikkelings programma van het
ruimteveer.

De ruimtevaart organisatie heeft voor
de komende zes maanden een bedrag van
rond de 12 miljoen gulden uitgetrokken
om de door ESA geselecteerde Russische
instituten en bedrijven in staat te
stellen in samenwerking met de
Westeuropese ondernemingen, die al aan
het Hermes programma werken, uit te
zoeken op welke technische gebieden zij
een vruchtbare bijdrage kunnen leveren
aan de ontwikkeling van het Europese
ruimteveer. De bedrijfs voerders van
het Hermes programma hebben al meer dan
50 gebieden aangegeven, waarop de
Russissche onderzoeks instellingen en
ondernemingen van dienst zouden kunnen
zijn. Kostenbesparingen bij het
miljarden vergende project spelen daar
tevens een rol bij.

Van de zijde van de Russen zijn onder
andere Glavkosmos, tot voor kort de
enige Sovjet organisatie die gerechtigd
was diensten en materialen uit de
ruimtevaart naar het Westen te
verkopen, en het nieuwe Ministerie van
Industrie van de Russische Federatie,
die voor de gehele ruimtevaart
industrie in Rusland verantwoordelijk
is, bij het gezamenlijke project
betrokken. (Bron: ANP)

BEZOEK IML-1 BEMANNING AAN NOORDWIJK

In januari maakte de zevenkoppige
bemanning van STS-42 een vlucht in de
space shuttle Discovery. In het
laadruim was toen het in Europa
gebouwde laboratorium Spacelab
aanwezig, waarin het grootste deel van
de experimenten plaatsvond. Bovendien
maakte de Duitser Ulf Merbold deel uit
van de crew.

Vanwege de grote Europese deelname in
deze vlucht werd besloten tot een
rondreis langs vestigingen van de
Europese ruimtevaart organisatie ESA.
Nadat de crew eerder in Duitsland en
Frankrijk was geweest, was op vrijdag 3
april Noordwijk aan de beurt. In de
Noordwijk Space Expo, de ruimtevaart
tentoonstelling annex bezoekers centrum
van de ESA, zou de persconferentie
plaatsvinden. Scoop was overigens goed
vertegenwoordigd die dag: ook
eindredacteur Hans G. Janssen was naar
Noordwijk gekomen. Samen woonden we de
persconferentie bij.

FILM EN PERSCONFERENTIE IML-1

In de Arianezaal in de Space Expo waren
de zeven bemanningsleden, Grabe,
Oswald, Readdy, Hilmers, Thagard,
Bondar en Merbold aanwezig. Van de twee
reserve bemanningsleden, Kenneth Money
en Roger Crouch, was alleen de laatste
aanwezig.

Als inleiding op de persconferentie
werd een film getoond over de vlucht,
met voornamelijk in de ruimte opgenomen
beelden. De astronauten leverden live
commentaar bij de film, waarna de
gelegenheid bestond om vragen te
stellen.

GEBRUIKERSVRIENDELIJKHEID SPACELAB

Een van de eerste vragen kwam uit de
mond van Wubbo Ockels, Nederland's
eerste astronaut. Hij vroeg of de
Amerikanen het werken in Spacelab niet
lastig hadden gevonden vanwege de
apparatuur die in het midden daarvan is
geplaatst. De crew van STS-42 had
echter ondervonden dat het werken niet
bemoeilijkt werd door de instrumenten
daar. Het laboratorium kon volgens hen
zelfs voldoende plaats bieden om vier
astronauten tegelijk daar te laten
werken, hoewel het slechts voor twee
personen ontworpen was.

PERSOONLIJKE COMMUNICATIE BELANGRIJK

Crouch liet blijken dat persoonlijke
communicatie tussen de bemanning van de
shuttle en de grond hogelijk wordt
gewaardeerd. In het toekomstige ruimte
station Freedom moet de capaciteit op
dit gebied volgens hem sterk verbeterd
worden. Merbold stelde dat elk
bemanningslid aan boord van Freedom een
persoonlijk kanaal zou moeten krijgen,
voor communicatie met de vluchtleiding,
maar OOK rechtstreeks met laboratoria
op Aarde. Bondar zou graag willen zien
dat naast radiocommunicatie ook een
TV-kanaal voor grond-shuttle contact
zou worden gebruikt. Wanneer proeven
nog tijdens de vlucht worden aangepast
vanwege al bereikte resultaten, zou een
visuele toelichting gegeven kunnen
worden.

PROBLEMEN AAN BOORD AFGEZWAKT

Tijdens STS-42 vloog de shuttle in de
zogenaamde 'gravity gradient attitude',
waarin het ruimteschip door de
zwaartekracht gestabiliseerd wordt.
Door de bijzondere stand werd de
shuttle vier dagen achtereen aan het
felle zonlicht blootgesteld. Op mijn
vraag of een lek in een brandstof
tankje hierdoor veroorzaakt werd, gaf
Grabe het diplomatieke antwoord dat er
wel meer lekken waren geconstateerd dan
gewoonlijk, maar dat het verband met de
orientatie niet bewezen was.

De informatie die ik later tijdens
persoonlijke gesprekken met de
astronauten heb gekregen, zal ik
verwerken in een volgende Beeldkrant.
(Yvo Krijgsman)

VIRUS UPDATE

Het is ruim een maand na 6 maart, de
datum waarop het Michelangelo virus
miljoenen PC's zou lamleggen. In de
pers werd deze zaak gedurende enkele
weken buiten alle proporties
opgeblazen. Diezelfde pers leek danig
teleurgesteld toen, op de fatale datum,
bleek dat het allemaal reuze meeviel.
Daarmee is de storm gaan liggen en zal
de interesse van de pers voorlopig weer
tot het verleden behoren. Dat is
betreurenswaardig, omdat virussen wel
degelijk een groot gevaar zijn, zeker
voor hobbyisten die, thuis of op het
werk, wel eens een diskette kopieren.

NIET IN DE PUBLICITEIT

Was de schade wel zo beperkt als
algemeen werd aangenomen? Ja en nee.
Beschadigingen door het Michelangelo
virus zijn slechts in beperkte mate
gemeld, maar tegelijkertijd is het
duidelijk geworden dat vooral grotere
bedrijven besmettingen uit de
publiciteit willen houden. Deze
ondernemingen zijn bang voor hun
reputatie en doen daarom geen aangifte
bij de politiediensten die werken aan
de bestrijding van deze vorm van
computer criminaliteit. Om een
voorbeeld te noemen, nergens werd iets
gehoord over de actie van een
verzekerings maatschappij die de PC's
van aangesloten assurantie kantoren
door haar buitendienst medewerkers liet
onderzoeken. Resultaat: vele tientallen
constateringen van besmetting met
allerlei virussen!

VOORKOMEN IS BETER DAN GENEZEN

Het is noodzakelijk dat iedere
PC-gebruiker op de hoede blijft voor
het risico van besmetting. Een
vergelijking met het AIDS virus is
beslist op zijn plaats: computer
virussen kunnen dodelijk zijn voor de
gegevens in iedere PC terwijl met
preventie (vergelijk: 'safe sex') veel
onheil kan worden voorkomen.

Om de preventie te stimuleren zullen
wij in de Beeldkrant regelmatig
aandacht gaan schenken aan informatie
over virussen en maatregelen die
besmetting kunnen voorkomen. U kunt
nieuws verwachten over de laatst
bekende stand van zaken
(versie-nummers) van onderzoek
programma's (scanners) en schoonmakers
(cleaners). Zo kunt u steeds nagaan of
u wel met een recente versie van een
scanner werkt, die alle dan bekende
virussen kan opsporen. Hiermee willen
wij een bijdrage leveren aan de
preventie door gebruikers en denken wij
te kunnen voorkomen dat, als gevolg van
het gebruik van verouderde scanners of
data, men denkt dat men veilig werkt,
terwijl dat niet zo blijkt te zijn.
(Chris Bouws)

FLUT ZAKBOEKJE OVER DOS

In onze serie over DOS 5.0 boeken
vandaag het MS-DOS 5 PC zakboekje van
Kluwer. Het is inderdaad een zakboekje
in de zin van: dun en smal. Maar zo
belachelijk hoog dat als u het in de
zak van uw colbertjasje steekt 50 pct
van het boek erboven uit steekt. Wie
dit formaat heeft bedacht, verdient
onder zijn eigen boeken bedolven te
worden. Als je er een echt zakboekje
van maakt wordt het natuurlijk twee
keer zo dik en valt het eerder uit de
band, wat voor een zakboekje nogal
onhandig is.

GEEN DOS 5.0 BOEKJE

Het formaat zegt eigenlijk niet zoveel
over de inhoud. Wel, het MS-DOS boekje
5 van Van Wolverton had beter gewoon
DOS-boekje kunnen heten. Die toevoeging
vijf heeft niet zoveel zin. Weliswaar
komt 5.0 aan de orde, maar niet
expliciet. Het gaat over alle DOS
versies vanaf 2.0 (de eerste druk
dateert van 1988!) en dan is er weinig
ruimte over voor de sterke
eigenschappen van DOS 5.0 op 118 hoge
maar halve pagina's. De DOS commando's
staan er gewoon alfbetisch in. Er is
nauwelijks een inhouds opgave, laat
staan een index. Kluwer Technische
Boeken zou beter moeten weten; ze
hebben immers ook de rechten van de
Microsoft Press uitgaven, en dat zijn
aanzienlijk betere handboeken. Daarover
een andere keer. Inmiddels: dit boekje
is flut, hoewel niet duur. Maar voor
iemand die speciaal iets over DOS 5.0
wil weten is de titel domweg
misleidend.

Titel   : PC Zakboekje MS DOS 5
Auteur  : Van Wolverton
Uitgever: Kluwer Deventer
ISBN    : 90 201 2474 9
Prijs   : f 24,50

