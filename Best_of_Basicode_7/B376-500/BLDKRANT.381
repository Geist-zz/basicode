381, maa 04 feb '91

UITVINDER TRANSISTOR OVERLEDEN

De Amerikaanse natuurkundige John
Bardeen, die twee keer de Nobelprijs
gekregen heeft, is vorige week woensdag
(30 jan.) in een ziekenhuis in Boston
gestorven. De man, wiens
wetenschappelijk werk mede de deur
heeft geopend naar het tijdperk van de
elektronica, is 82 jaar geworden.

In 1947 ontwikkelde Bardeen samen met
W.H. Brattain en William Shockley de
transistor, die in de plaats kwam van
de onhandige vacuum buizen en de
mogelijkheid schiep tot het maken van
kleine elektronische apparaten. Deze
wetenschappelijke groep kreeg voor haar
ontdekking in 1956 de Nobelprijs voor
natuurkunde. In 1972 kreeg de in
Madison (in de staat Wisconsin) geboren
Bardeen de hoogste wetenschappelijke
onderscheiding ter wereld nog een keer,
nadat hij met L.N. Cooper en J.R.
Schrieffer de theorie van de supra-
geleiding had ontwikkeld. (Bron: ANP)

SUPERCOMPUTER

Dit voorjaar wordt de krachtigste
supercomputer ter wereld geinstalleerd
in Caltech (Californie). Het gaat om
een systeem dat werkt met 528
parallelle Risc processoren van Intel.
Deze zorgen voor een theoretische
verwerkings kracht van 32 gigaflops. De
supercomputer, het Delta systeem, is
gebaseerd op de iPSC/860 supercomputer
van Intel. Er zijn echter nog geen
applicaties die behoefte hebben aan
deze enorme kracht. Het grote probleem
bij parallel verwerken is immers dat
applicaties in delen moeten worden
gesplitst. De enorme kracht wordt pas
volledig benut als de applicaties
zodanig worden gesplitst dat het werk
gelijk over alle processoren wordt
verdeeld. (Uit: de Muurkrant)

VEILIGHEID OP ZEE

In 1974 werd een internationaal verdrag
gesloten ter beveiliging van
mensenlevens op zee, Safety Of Lifes At
Sea (SOLAS). In de loop van de daarop
volgende jaren is hard gewerkt om een
aantal belangrijke zaken die hiervoor
noodzakelijk zijn te bewerkstelligen.
Ten behoeve van deze beveiliging heeft
men het Wereldwijde Maritieme Nood en
Veiligheids Systeem, het zogeheten
Global Maritime Distress and Safety
System (afgekort GMDSS) ontwikkeld. In
het nu volgende artikel zet zendamateur
Andries Pals uiteen wat dit systeem
inhoudt en welke organisaties eraan
deelnemen.

ORGANISATIES

Het zal duidelijk zijn dat je voor dit
soort zaken te maken krijgt met
verschillende organisaties. Om daarvan
enkele te noemen: de Internationale
Hydrografische Organisatie (IHO); de
Internationale Maritieme Organisatie
(IMO); de Wereld Meteorologische
Organisatie (WMO). Ook nationaal zijn
deze terug te vinden. Denk daarbij aan
de Dienst der Hydrografie van de
Koninklijke Marine, het Directoraat
Generaal voor Scheepvaart en Maritieme
Zaken (DGSM) en het KNMI voor wat de
meteorologische kant van de zaak
betreft.

GMDSS

Met betrekking tot het wereldwijde
berichten verkeer is inmiddels het
INternational MARitime SATellite net
(INMARSAT) operationeel. Dit bestaat in
hoofdzaak uit een drietal
geostationaire communicatie
satellieten, dat wil zeggen met een
'vaste' plaats in de ruimte t.o.v. onze
aarde. Deze zijn gestationeerd op
gelijke afstanden van elkaar boven de
evenaar en wel zodanig, dat de aardse
gebieden die ze bedekken elkaar ruim
overlappen in de oost-west richting. In
de Noord-Zuid richting bedekken ze een
gebied van 75 graden NB tot 75 graden
ZB.

MARITIEME VEILIGHEIDS INFORMATIE

Deze heeft betrekking op gevaren voor
de scheepvaart en kan van zeer
uiteenlopende aard zijn: navigatie
waarschuwingen, meteorologische
waarschuwingen en verwachtingen, spoed
en veiligheids berichten. Als gevolg
van de verschillende internationale
verdragen wordt deze informatie door
allerlei instanties en via diverse
media verspreid.

Het is voor de verantwoordelijke mensen
aan boord van schepen een hele klus om
de relevante berichten te selecteren en
te ontvangen via LF, MF, HF en VHF; in
modes zoals telefonie, telegrafie,
Radiotelex (RTX) v/h TOR geheten, en
facsimile (FAX) en dan ook nog op
verschillende tijden en allerlei
frequenties.

VEILIGHEIDS BERICHTGEVING

Door de samenwerking van IHO en IMO is
sedert 1979 een gecoordineerd en
efficient werkend wereldwijd navigatie
waarschuwings systeem, Worl Wide
Navigational Warning System (WWNWS)
opgebouwd. Daartoe heeft men de aarde
verdeeld in 16 zogeheten NAVAREA
(NAVigational AREA) gebieden. De
regionale en lokale berichten worden
meerdere malen per dag op vaste tijden
of, wanneer noodzakelijk, tussentijds
uitgezonden via radio telegrafie (RTG),
RTX en radio telefonie (RTF). De
berichtgeving voor die uitzendingen
wordt verzorgd door de 16 NAVAREA
coordinatoren.

METEO BERICHTEN

De WMO is (beperkt) betrokken bij de
berichten van meteorologische aard,
zoals wind en storm waarschuwingen,
weers verwachtingen en rapporten. Voor
die berichtgeving zijn 6 regio's
vastgesteld. Er wordt via RTF, RTG, RTX
en RTTY uitgezonden. Verder worden via
FAX door vele stations weerkaarten,
golfhoogte kaarten, kaarten met
luchtdrukken op verschillende hoogten,
kaarten met windrichtingen en stroom
richtingen e.d. uitgezonden. Ook dat
kan aan boord met de FAX weerkaarten
schrijver worden ontvangen.

OPSPORING EN REDDING

De opsporings en reddings berichten,
Safety And Rescue (SAR), worden via de
nood en oproep frequenties 2182 kHz
(RTF), 500 kHz (RTG) en Marifoon (VHF)
kanaal 16 (156.800 MHz) uitgezonden. De
coordinatie van SAR operaties ligt bij
de Reddings Coordinatie Centra, Rescue
Coordination Centres (RCC). Die hebben
op hun beurt allerlei diensten,
organisaties en frequenties ter
beschikking, die voor dergelijke
operaties onontbeerlijk zijn.

NAVTEX

Voor het GMDSS zijn door de IMO in
samenwerking met INMARSAT twee systemen
ontwikkeld: NAVTEX en Safety Net.

Het woord NAVTEX is een samentrekking
van NAVigational TEleX. NAVTEX is een
component van het IHO/IMO WWNWS en
onderdeel van het GMDSS. Vanaf 1
augustus 1993 is het een verplichte
uitrusting op de brug voor schepen
vanaf 300 BRT (Bruto Register Ton).
NAVTEX bestaat sedert 1984 en de NW
Europese landen hebben al vanaf 1987
een gecoordineerd NAVTEX systeem
operationeel.

De uitzendingen vinden plaats op de MF
518 kHz in de RTX FEC (=broadcast)
mode. Het zijn eenzijdige uitzendingen
welke door een aantal (niet alle)
kuststations worden verzorgd en door de
wijze van uitzenden met een speciale
ontvanger met ingebouwde processor en
printer zijn te ontvangen. De
reikwijdte van de zenders is doorgaans
tenminste 200 nautische mijl (NM).
Naast de internationale NAVTEX service
in het Engels kan een land ook NAVTEX
uitzendingen verzorgen in de nationale
taal op de frequenties 409 kHz of
4209.5 kHz.

SAFETY NET

In de nabije toekomst zal Safety Net de
scheepvaart gaan voorzien van navigatie
en meteo berichten, nood en
spoedberichten en elektronische
transmissie van zeekaart correcties.
Het is geschikt voor alle soorten
schepen. Safety Net is een satelliet
service van het Enhanced Group Call
(EGC) systeem van INMARSAT en is
speciaal ontworpen voor maritieme
veiligheids berichtgeving.
Vanaf 1 februari 1995 is een Safety Net
ontvanger verplicht voor nieuwe schepen
en vanaf 1 februari 1999 voor alle
schepen die varen in de gebieden zonder
NAVTEX dekking.

Het EGC systeem voorziet in een
automatische wereldwijde methode van
uitzenden voor alle schepen, zowel in
vaste als variabele geografische
gebieden of aan bepaalde groepen van
schepen.
Het Safety Net systeem dekt dezelfde
geografische gebieden als de INMARSAT
satellieten tussen 75 graden NB en 75
graden ZB. Het is ook bedoeld voor
schepen die niet door NAVTEX zijn te
bereiken.
Het Safety Net systeem voorziet in
gecoordineerde en automatische
ontvangst van maritieme veiligheids
informatie via EGC, met een print
uitdraai in de Engelse taal.

Het Safety Net systeem is uitermate
geschikt om over enige tijd het
elektronische zeekaarten systeem
(ECDIS) automatisch te corrigeren. In
1988 zijn daarmee proeven gedaan in het
kader van het North Sea Project,
waaraan ook Nederland deelgenomen
heeft. In de loop van dit jaar worden
deze proeven uitgebreid voortgezet.

Hoewel NAVTEX en Safety Net voor de
schepen kosteloos zijn, moet de
financiering nog geregeld worden. In
december 1990 zal in London een
speciale bijeenkomst worden belegd van
IMO met o.a. IHO en WMO, waar het
kosten aspect aan de orde komt.

Wanneer de Safety Net service
operationeel is geworden, mag een land
de Maritime Safety Information (MSI),
welke aan boord met een automatische
ontvanger met printer wordt ontvangen,
op HF frequenties blijven uitzenden.

RADIOTELEGRAFIE (RTG)

Ondanks dat er al veel NAVTEX stations
operationeel zijn, zal het toch zeker
tot begin 1993 duren voordat alle
geplande stations bedrijfsklaar zijn.
Zoals vermeld, zal het Safety Net naar
verwachting in 1992 gaan werken. Het is
dan zo, dat MSI tot 1 februari 1999 ook
nog via radiotelegrafie (RTG) zal mogen
blijven plaatsvinden.

TOT SLOT

Het GMDSS zal de scheepvaart voorzien
van directe automatische ontvangst, op
de brug, van wereldwijde maritieme
veiligheids informatie die van een zo
grote importantie is voor schip,
opvarenden en lading.
Uit het voorgaande zal blijken dat,
wanneer het hele systeem operationeel
is geworden, de ontvangst van
veiligheids berichten aan boord van
schepen in de toekomst eenvoudiger en
efficienter wordt.
Er is inmiddels bepaald dat over enige
tijd de Radio Officier van de schepen
verdwijnt. De radiotelegrafie is
voorlopig nog niet uit de lucht.
(Bedankt, Andries!)
Bronnen: PTT Telecom, DGSM, ITU.

