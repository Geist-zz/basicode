32, don 21 aug 1986

VERTAALPROGRAMMA'S

Herald van den Breggen uit Woudenberg doet ons
in een brief de complimenten toekomen. Hij
heeft geen problemen meer met de ontvangst van
Radio 5. Hij gebruikt Japans stereodeck bij
zijn Schneider CPC 664. Eerdere ervaringen met
de ontvangst van de middengolfzenders heeft hij
niet en zijn vertaalprogramma is gloednieuw:
hij schreef het namelijk zelf voor de Schneider
onder CP/M 2.2. Reden voor ons om hem uit te
nodigen in de studio. Het vertaalprogramma zal
woensdag 1 oktober via FM worden uitgezonden.
Een ander vertaalprogramma, voor algemeen
gebruik met de Amstrad/Schneider, gaat 10 sept
de ether in, zodat die computer binnenkort op
volle toeren meedraait met NOS-Basicode.
Daarnaast zenden we op 17 september een nieuw
programma voor de Acorn Elektron uit en op
woensdag 24 sept het voorlopige leesprogramma
van de Memotech computer. Zie ook agenda.

RAPPORTEN

Goede ontvangst meldt D. Snel uit Den Haag,
zowel voor Basicode als MSX. Hij meldt dat
MSX-bezitters die het programma Leesmoeder
draaien geen Caps-shift mogen gebruiken.
Opnieuw een bevestiging dat (nu in Delft)
de Casema-kabel geen problemen geeft, niet
op woensdag (MG) noch op donderdag: bericht
van H. Bon. Zelfde ervaring in Roden, zonder
kabel: H.F.Siegers meldt dat hij wel eens
zijn phase-knop op het stereodeck gebruikt
omdat het anders niet werkt. Vreemd, Basicode
zou daar geen last van moeten hebben. Zelfs
niet in Roden. Vanuit Gijzegem Belgie meldt
Yos Klinkenberg goede ontvangst van 1008
kHz en van de TV! Yos, die al vaker schreef
is ook zendamateur geworden lijkt ons. R.H.
Robeer meldt uit Culemborg dat een al te
goedkope recorder bij hem geen best resultaat
levert. Met een goede cassetterecorder geen
enkel probleem. Maar ook dat wordt nogal eens
tegensproken. In Zoetermeer ook geen problemen
met de kabel bericht Albert Remmerswaal. Gaat
ook proef nemen met buiten-antenne.

NIET THUIS

Louis Siebelhoff, Mijdrecht had vroeger voor
de Optimod geen problemen ondanks brom en
storing. Zij Sinclair deed het goed. Nu moet
hij een andere recorder gebruiken met
schakelklok want om 17:30 is hij eenvoudig
zelden thuis. Wel Louis, wat denk je van
22:40 zondag? Het programma over computers
duurt dan 20 minuten. Een en ander zou in
oktober ingaan, maar we hebben nog geen
stickers! Wat R.H.Kruger betreft in Zeeuws
Vlaanderen zou zondagavond prima gaan. Hij
komt zelf met dat voorstel. Rilland-Bath:
Kees Polderman gebruikt ook een 15 jaar oude
Grundig die hij op zolder zet. En met de
communicatie ontvanger FRG-7 en MSX heeft
D.v.d.Poel, Velp ook al geen problemen. Hij
wil alleen een langer omschrijving van het
programma op regel 1000, maar afgesproken
is dat onderaan het programma te doen. Zie
protocol. Tenslotte wat uitzendtijd betreft:
J. Zuure in Nijmegen is juist op donderdag
pas om 21:00 thuis: koopavond. Die zondag
kan al niet meer stuk, vinden wij. Temeer
daar we met de stereo-FM uitzending voor
het eerst blijven zitten waar we zijn: op
de woensdagavond. De hoge heren hebben het
goed met ons voor...

TELEVISIE

Gouden tip van Erik Slagter om ook de TV
aan te zetten. Inderdaad dat werkt goed
bericht Nico van Hoorn uit Nijmegen. H.
Louws heeft meer problemen met het laden
van MSX in Wijk en Aalburg dat met Basicode.
Kampt met lichtnet storingen. J. Hartog in
Hardinxveld Giessendam deed een hele reeks
proeven voor ons: MG zonder buitenantenne,
MG via kabel, FM via kabelsysteem en via de
TV. Hoewel er verschil is klankkleur werkt
alles op de Aquarius. Gebruik wordt gemaakt
van een 25 jaar oude Telefunken ontvanger,
al zijn er meer tuners. Helaas: ook de heer
Hartog valt over onze Optimod-fout van 31
juli. Hij werd inderdaad te laat uitgedaan.
Dat hebben we geweten. Er zijn ongeveer 300
brieven gekomen die alleen dat al hebben
gesignaleerd, zoals de van dhr. J. Talens
uit Hoogland, die wat de donderdagavond
betreft in deze aflevering ook aan zijn
trekken komt.

RAADSEL

Hier even een raadsel: er zijn namelijk
mensen die luisterend naar Radio 5 zeggen dat
ze last hebben van de BRT, van een Duitse-
of van Italiaanse zender die stoort op
dezelfde frekwentie: 1008 kHz. De officiele
luisterrapporten van de EBU (European
Broadcasting Union) van april '86 geven geen
van de genoemde zenders. Die hebben het over
de volgende zenders en vermogens op 1008KHz,
maar niet over Italianen, Belgen of Duitsers:
-Flevoland 400 kW Nederland
-Aleksinac 400 kW Joegoslavie
-Wit Rusl.  50 kW Minsk
-Kerkyva    50 kW Griekenland
-Spaanse taal   ?    ?
-mogelijk Canarische eilanden

Gaarne uw rapporten over wie nu wel en wie
niet 1008 kHz stoort tijdens NOS-Basicode.
Na 22 uur is de zender in Nederland uit de
lucht en kunt u ook waarneming doen. Met een
richtantenne? De ontvangst van ons donderdag
programma via TV-geluid schijnt inderdaad maar
een keer voorgekomen te zijn. We horen graag
van u.

LAATSTE MSX-PROEF

Vandaag voorlopig de laatste MSX-proef via de
middengolf. Het gaat over morse (telegrafie).
We willen best op regelmatige basis
programma's uitzenden, maar dat hangt
grotendeels van uw reacties af. 1:is er genoeg
belangstelling voor MSX-programma's in het
algemeen en 2:zijn er genoeg programma's om uit
te zenden. Wij kunnen (uiteraard) alleen zelf
ontworpen programma's uitzenden en die moeten van
de luisteraars komen. Met Basicode is dat niet
zo'n probleem. Programma's moeten voor Basicode
meestal opnieuw geschreven worden en dat
verhindert meestal slaafse navolging of overtypen
van programma's uit boeken. Bovendien garandeert
NOS-Basicode een groot aanbod van veel
computers, waardoor er genoeg aanbod van nieuwe
programmatuur komt. Vooralsnog denken wij dat
zoiets niet met MSX kan. Maar stuurt u eens een
zelfgemaakt programma in. We kunnen dan eens
kijken. U kunt er echter geen prijzen mee winnen.
Wel met NOS-Basicode, zelfs een complete PC!
