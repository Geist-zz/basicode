71, woe/zon 20/24 mei '87

PRIJSWINNAARS BEKEND

Vandaag heeft de officiele uitreiking van de
prijzen in Utrecht plaatsgehad. U heeft dat
in ons woensdag programma kunnen horen. Het
ging om de Hobbyscoop Basicode programmeer
wedstrijd waar vele luisteraars aan hebben
meegedaan. Daarvoor zijn zeventig prijzen
beschikbaar met een totale waarde van bijna
f 50.000.- Hieronder volgen de prijzen
nogmaals op schrift.

HOOFDPRIJS

De Bull Micral 60 PC-systeem computer met een
waarde van f 15.000 gaat naar Sittard. De (AT)
computer, compleet met software bibliotheek,
kleuren monitor, extra kleurenkaart en harddisk
werd gewonnen door Harry Engel, leraar aan de
Rijks scholen gemeenschap aldaar. Hij krijgt de
prijs voor zijn complete oeuvre. Velen die zijn
voortreffelijke programma's hebben gezien
konden zijn hoofdprijs al voorspellen. Talloze
educatieve programma's - waarvan een groot
gedeelte is uitgezonden - worden al op andere
scholen gebruikt. Harry Engel heeft bewezen
dat de computer de meest geduldige
'oefenmeester' ter wereld is met attractieve,
goed gestructureerde inzendingen die, feilloos
aan het NOS-Basicode protocol voldoen.

EERSTE PRIJS

De eerste prijs van Apple (Zeist) en Data
Processing Systems (Vaassen) is een II-GS
computer. De waarde met kleurenmonitor is
ongeveer f 5000. Alle II-programma's kunnen
erop draaien. De prijswinnaar krijgt een
speciale versie met de handtekening van Steve
Wozniak erop. De Apple gaat naar Sake van der
Goot in Hellevoetssluis. Ook hij maakte een
reeks educatieve programma's. Dhr Van der
Goot deed dat zeer constructief door een
raamwerk programma te ontwerpen, dat
telkens eendere commando's accepteert.
Daarin kan men een reeks van bijgeleverde
leerprogramma's laden op velerlei gebied.
Een creatieve oplossing vergelijkbaar met
geintegreerde programma's zoals de
software industrie die aanbiedt.

TWEEDE PRIJS

Ormas-Sharp in Houten stelde PC-1600
combinatie ter beschikking: een zakcomputer
met printer-plotter combinatie en opslag
van gegevens op disk. Winkelprijs f 3750.-
De combinatie gaat naar Wijnand Lammens in
Apeldoorn. De jury was van mening dat hij
met zijn Meerkeuzetoets analyse een programma
heeft gemaakt dat het zinvol testen van
examen opgaven mogelijk maakt. Examenvragen
zijn vrijwel altijd in een multiple choice
vorm verpakt. Maar lang niet altijd zijn de
vragen ook werkelijk geschikt voor het
testen van kennis. Meerkeuzetoets analyse
is in het onderwijs zeker, maar ook ver
daar buiten toepasbaar.

DERDE PRIJS

De DERDE prijs is een Yuppie-PC, met monitor
en twee floppy drives heeft een waarde van
f 3500.- Witland Computers in Zoetermeer
draagt hem over aan L Looijenga in
Amersfoort. Dhr Looijenga krijgt zijn prijs
voor het prachtig gecomponeerde programma
Getalstels. Het programma rekent niet alleen
van het ene stelsel naar het andere, maar
legt ook uit hoe de omzetting toegaat en
hoe de berekening verloopt. Het programma
bezit bepaald een fraaie structuur en
verschaft ook inzicht.

De vierde prijs gaat naar A Commeren in
Dongen. Hij maakt op een heel andere wijze
een educatief programma, namelijk een
simulator van een 8085 microprocessor.
Dhr Commeren wint daarmee de QuietJet Plus
printer van Hewlett Packard uit Amstelveen
ter waarde van f 2200. Zijn simulator maakt
ook heel aardig gebruik van de beperkte
grafische mogelijkheden van Basicode,
zoals meer winnende programma's. Daarmee
krijgt men een goed inzicht van wat
zich afspeelt in de microprocessor.

VIJFDE PRIJS

De vijfde prijs - weer een computer - gaat
naar Rene Breemans in Nieuwerkerk aan de
IJssel. Hij zond meer programma's in - net
als veel andere deelnemers - maar de jury
was van mening dat zijn Minispreadsheet een
gaaf programma voorbeeld was. De inzending
is niet zozeer een rekenprogramma zoals al
die andere spreadsheets, maar meer een
instructie programma over wat de mogelijkheden
van zo'n 'rekenladder' zijn. Hij krijgt de
draagbare Olivetti M-10 computer met extra
geheugen en bijbehorende printer-plotter. De
waarde van de combinatie is ongeveer f 1750.

WAARDEBON & PRINTER

Een waardebon van f 1500, van IBM in
Amsterdam, kan naar eigen inzicht besteed
worden door de winnaar van de zesde prijs.
Dat is Ch W Brederode uit Lisse die meerdere
zeer bruikbare programma's inzond. Ook hier
lag het accent zeer sterk - zoals trouwens
in de hele kopgroep - op educatieve software.

De 7e prijs gaat naar C W Verhagen in 't
Harde. Dhr Verhagen maakte en tapeteller
omdat hij zich ergerde aan video- en
cassette recorders die geen tijdsaanduiding
geven, slechts drie of vier cijfers. Zijn
programma is ook goed gedocumenteerd. Hij
wint een Star-printer van Compudata/Tulip
Computers ter waarde van f 1450.-

Weer een computer die ook draagbaar is
komt van Holland Systema in Weesp: de Canon
X-07 met bijpassende batterij printer in
tas. Winkelwaarde van de achtste prijs
zo'n f 1250.- Hij gaat naar Frans Verberkt
in Nijmegen die Basicode wil leren tekenen
en daar een heel aardig voorstel toe doet.
Het programma en zijn voorstel zullen we
binnenkort uitzenden. Een 8e prijs.

TWEELING PRIJZEN

Geveke Electronics in Amsterdam geeft
twee Citizen Matrix printers 120D. Waarde
van elke printer f 1115. Dhr L A M Prins
uit Hilversum legde beslag op de 9e prijs
met meerdere inzendingen. Het meest was de
jury overigens gecharmeerd van zijn programma
dat een wetenschappelijke rekenmachine
imiteert. Leo Janssen uit Helden
veroverde de tweede printer met zijn
opmerkelijke inzending Staartdelen, een
schoonheid van een educatief miniatuurtje.

Ook een dubbelprijs van Philips in Eindhoven
gaat naar H Vegting uit Goes en D Sibie uit
Alkmaar. Beide prijswinnaar bewogen zich op
ongeveer hetzelfde vlak: loonprogramma's,
nuttig voor iedereen. Alle programma's zijn
al uitgezonden, waarbij het programma bruto-
en nettoloon en de interpretatie van de
werkeloosheidswet door vakbondsman Vegting
vooral opviel. Hij krijgt de elfde prijs
een Philips hires-monitor van f 1100.-
terwijl de MSX-pinter (12e) van dit merk
naar dhr Sibie zal worden gezonden.

ADVENTURE BRENGT GELUK

De dertiende prijs ofwel het getal der dwazen
neemt Hobbyscoop voor zijn rekening. Het is
een Exidy Sorcerer met disc-drive, handboek,
en uiteraard de Basicode interface, alsmede
een Basicode-PROM. De complete CP/M computer
gaat naar P Kralt in Pernis. Hij maakte de
aardigste adventure die bij de inzendingen
was met een geestig gebruik van de Nederlandse
taal. De titel was: Schatzoeken

Uiteraard ook een MSX-computer levert Sony.
Importeur Brandsteder in Badhoevedorp gaf de
14e prijs ter waarde van f 940, die toevalt
aan H P M Swinkels in Oud-Beijerland. Hij
ontwierp een programma dat het hoofdrekenen
oefent bij kinderen. Hoe beter hun prestaties
hoe hoger het zakgeld: een prima prikkel.

JEUGDIGE INZENDERS

De 15e, 16e en 17 prijs gaan naar drie
jeugdige inzenders. Iwan van Rienen
is 15 jaar en woont in Den Haag. Hij
maakte, omdat zijn klasgenoten ook zo'n
problemen hadden met de Duitse naamvallen,
een goed oefenprogramma dat oplossing
bracht. Hij krijgt een van Texas
Instruments in Amsterdam een programmeerbare,
wetenschappelijke rekenmachine. De TI-74
heeft twee insteekmodules voor Basic en
voor Pascal. Waarde ruim f 900.-

Commodore Nederland in Amsterdam maakt een
andere jeugdige programmeur blij met de een
C-128 met cassette recorder. De 16e prijs
waarde zo'n f 900 gaat naar Peter-Jan v/d
Mespel uit Den Haag. Hij ontwierp in
Basicode een grafisch plot-programma:
Draw screen: tekenscherm, dat heel aardig
werkt.

Mark Rietbergen (ook omstreeks die leeftijd)
maakte tenslotte een Beroepen-orientatie. Het
programma test heel realistisch wat je
voorkeuren zijn en helpt wel degelijk bij
de keuze van een beroep. De Nijmegenaar
mag kan Softkey in Deventer terecht.
Dit bedrijf, distributeur van bekende
software merken, laat de keuze van een
sofware pakket vrij. De zeventiende prijs
is f 500 waard.

PROFESSIONELE SOFTWARE

Evenals de 18e prijs trouwens, die naar
Maarten van Gils in Maastricht gaat. Dhr
Van Gils zond meerdere, zeer bruikbare
programma's in. Ook hij krijgt f 500
cadeau bij een aankoop in Deventer bij
Softkey.

Atari Benelux uit Nieuwegein stelde als
19e prijs een 130XE computer met bijbehorende
recorder ter beschikking. De waarde
bedraagt circa f 500. De prijs gaat naar
de 17-jarige C J Alberts in Nieuwveen.

FOTOTOESTEL

Ricoh Europe in Amsterdam geeft een
fototoestel als 20e prijs. De kleinbeeld
autofocus camera van ruim f 400 valt aan
R J Wijmenga uit Schiermonnikoog toe. Hij
ontwierp het fraaie Wordprof programma.

De Funtronics winkels staan garant voor twee
General Electric printers. Het gaat om de 21e
en 22e prijs. Met een puntentelling voor
zeilwedstrijden wint L G Eggink uit Zoetermeer
de eerste van deze twee prijzen. De andere
prijs valt toe aan A G M Brans in Hilvarenbeek
voor het educatieve programma Wismix.

KOFFERTJES & DISKETTES

Wang Nederland in Culemborg zorgt voor een
reeks prijzen. Originele metalen diskette
koffertjes met een winkelwaarde van f 200
vormen de 23 t/m 26 prijs. Harry Eyck in Neer
was eerste in deze categorie met zijn
programma 'Van Pi gehoord?' dat al op
veel scholen voor voortgezet onderwijs
draait. De 24e prijs gaat naar F J Kranenburg
in Leiderdorp voor het programma
Onregelmatige Engelse werkwoorden. De 25e
prijs is voor Peter A M Veens uit
's Gravenmoer. Met 'Schaatstoernooi' ontwierp
hij een computer puntentelling voor schaats
wedstrijden. De 26e prijs is voor een grap.
Kretologie Van F J W van Let uit Soest
vermaakte de jury heel aardig.

Wang gaf ook doosjes 5,25 inch schijven van
bijna f 100.- per stuk. Er zijn er eveneens
vier beschikbaar: 27e t/m 30e prijs. Met
het programma 'Drank' van R J v/d Zee uit
Zutphen gaat het eerste doosje weg.
De 28e prijs ging naar P van Prooijen te
Nieuw Lekkerland voor enkele programma's
waaronder een Bioritme.

Vervolgens kende de jury de 29e prijs toe
aan Londoberekening, een gespecialiseerd
programma voor schoolhoofden. Dit nuttige
programma scoorde niet zo hoog omdat het
maar in beperkte kring gebruikt kan worden.
Het komt van Wim Dooren uit Diever.
De 30e prijs werd behaald door Ben van de
Weijer uit Hilversum met zijn fraai gemaakte
spelprogramma Solitair.

Alle bovenstaande prijswinnaars krijgen
overigens van ons nog persoonlijk bericht.

ABONNEMENTEN

Hieronder volgen de namen van een aantal
prijswinnaars die een abonnement hebben
gewonnen. Zij hebben de keuze uit een
jaarabonnement op Personal Computer Magazine
of op Commodore Dossier. Beide uitgaven
werden beschikbaar gesteld door VNU
Business Publications in Amsterdam. Of zij
kunnen hun voorkeur uitspreken voor
een gratis abonnement op de
HCC-Nieuwsbrief van de Hobby Computer
Club in Utrecht. Men wordt automatisch
lid van HCC wat tevens een aantal
nevenvoordelen heeft met reparaties, clubs,
exposities en dergelijke.

Hieronder volgen de programma's en de
namen van de prijswinnaars. Het verzoek is
om direct zelf even aan onze redaktie (adres
bovengenoemd) schriftelijk te laten weten
voor welk abonnement men in aanmerking wenst
te komen. Zet u nog even uw naam en adres
duidelijk in die brief en in de linker
bovenhoek van de enveloppe 'Wedstrijd'.
Wanneer alle verzoekjes binnen zijn verzenden
wij ze naar de respectieve uitgeverijen.

PROGRAMMA/NAAM INZENDER

Iso-kit$/Bakker
Teacher/Colly
Test/Leeuwis
Diversen/Hitz
Gaia/Gosselink
Rekenfriek/Van Engeland
Stroomschema/Verstappen
Diversen/Grimbergen
Netwerkanalyse/Meeussen
Sorteren/V.d.Weijer
Cashcard Machine/G Smith
Flipperkast/Hol
Huiswerkhulp/Van Overveld
Avonturen Eiland/Schilder
Diversen/Woudt
Beroepswensen/Wielemaker
Biljartcompetitie/Lastdrager
Tips86/Machielsen
Computerhandel/Simons
Volume 1 & 2/Wieles
Astrologie/Van Dulmen
Balk/Van Rees
Bowlingscore/Holstein
Cijfers/Nauta
Decibel/V.d.Wolf
Doorlopend krediet/Sander
Cassettedooswikkel/Gruijns
Contractvormer/Ringersma
Inboedel/Bronius/De Bruijn
Operatie snelweg/Rintjema

UITSLAG BINDEND

De jury, die de binnengekomen inzendingen
heeft beoordeeld, bestond uit vier leden.
Lucie Blom, redactrice van de HCC-Nieuwsbrief
en Dirk Ringenoldus van Personal Computer
Magazine. Dr. Pieter Vijlbrief is
Hobbyscoop's vaste Basicode redakteur. Hij
verzamelde alle programma's en controleerde
op juiste werking en toepassing van het
protocol, waardoor uiteenlopende
programmatuur in vele verschillende
computers kan 'runnen'. Voorts eindredakteur
Hans G Janssen.

Over de uitslag kan niet gecorrespondeerd
worden. De uitslag is absoluut bindend. De
prijzen zijn bekend gemaakt op de PCM-show
in Utrecht 's ochtends op 20 mei in de
Jaarbeurs. De wedstrijd werd uitsluitend
georganiseerd ten behoeve van de vaste
luisteraars en inzenders van Hobbyscoop
en om de kwaliteit van NOS-Basicode
programma's te stimuleren. De wedstrijd
dient geen enkel commercieel doel. Alle
programma's komen weer (gratis) ter
beschikking van de luisteraars via de
ether.

BEST OF BASICODE 4

Om aan de vraag van velen te voldoen om
over een aantal gebundelde programma's te
beschikken is tevens de cassette Best of
Basicode 4 verschenen. De cassette bevat
een groot aantal prijswinnende programma's
op het educatieve vlak. Vrijwel alle
Engel-programma's staan erop. De cassette
kan besteld worden bij NOS Algemeen
Secretariaat, postgiro 1419, in Hilversum.
De kosten zijn f 12,50 over de post. Vermeld
svp op het strookje: Best of Basicode 4.

Deze week in verband met de lengte van de
Beeldkrant tot onze spijt geen agenda.
