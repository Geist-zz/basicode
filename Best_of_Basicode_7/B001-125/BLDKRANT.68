68, woe 06 mei '87

LAATSTE NIEUWS VAN RUSSEN

Nico Janssen seinde ons (per satelliet) weer
het laatste nieuws door over het ruimtelab
dat de Sovjets rond de aarde hebben cirkelen.
Hij blijkt weer opmerkelijk goed ingelicht:
Na de geslaagde lancering van het astrofysisch
laboratorium Kvant (of Quant) op 30 maart
ontstonden er enige problemen bij de koppeling
tussen Kvant en Mir. Op 5 april moest een
eerste poging om Kvant te koppelen aan Mir
worden afgebroken toen Kvant het ruimtestation
was genaderd tot op zo'n 200 m afstand. Er
bleken problemen te zijn met het automatische
navigatie- en radar- naderings systeem in Kvant.
Nadat deze problemen waren opgelost konden de
nadering en koppeling worden uitgevoerd op 9
april.

RUIMTE WANDELING

Daarbij traden echter opnieuw problemen op: de
koppel mechanismen haakten wel in elkaar maar het
lukte niet de twee modules helemaal naar elkaar
toe te trekken, zodat een hermetisch gesloten
koppeling kon ontstaan. Omdat er een ruimte van
zo'n 4 cm tussen de modules bleef bestaan, kwam
men tot de conklusie dat er iets tussen de
modules klem was komen te zitten. Men zag maar
een mogelijkheid om dit probleem op te lossen:
de kosmonauten een ruimte wandeling te laten
maken om te kijken wat er precies aan de hand
was. Deze ruimte wandeling begon op 11 april om
1941 utc en duurde 3 uur en 40 minuten. De
kosmonauten ontdekten daarbij een witte, linnen
zak van 40 bij 40 cm in het koppel mechanisme.
Met veel moeite wist men deze zak te verwijderen,
waarna op kommando van het grondstation de
koppeling probleemloos kon worden uitgevoerd,
terwijl de kosmonauten van buitenaf toekeken.
Later is men tot de konklusie gekomen dat die
zak zeer waarschijnlijk in het koppel mechanisme
terecht is gekomen toen de kosmonauten allerlei
afval van Mir overbrachten naar Progress 28,
voordat dit afgewerkte ruimtevrachtschip werd
losgekoppeld van Mir.

MOTOR BINNEN BEREIK

Op 13 april gingen de kosmonauten aan boord van
Kvant om voorbereidingen te treffen voor het
opstarten van alle apparatuur in dit laboratorium.
Ook werd op 13 april het raketmotor compartiment
van Kvant losgekoppeld. Nu Kvant aan Mir is
gekoppeld heeft hij zelf geen motoren meer nodig.
Hoewel algemeen werd verwacht dat deze motor
module korte tijd na het loskoppelen naar beneden
gehaald zou worden om te verbranden in de
dampkring, gebeurde het tegenovergestelde: de
module is eind april naar een hogere baan
gemanoevreerd. Men heeft de baan tijdens een
tweede manoevre zelfs netjes cirkelvormig
gemaakt, op een hoogte van ongeveer 400 km. Het
is nog niet duidelijk wat men met deze motor
module van plan is. Het ziet ernaar uit dat de
motor, net als het oude ruimtestation Salyut 7,
in een hogere baan is geparkeerd, zodat men
hem later weer opnieuw kan gebruiken.

VERJAARDAG

Op 21 april vierde Alexander Laveikin, een van
de twee kosmonauten in Mir, zijn 36ste verjaardag.
Via het vluchtleidings centrum ontving hij vele
gelukwensen van familie, vrienden en kennissen.
Op dezelfde dag werd alweer het volgende
ruimte vrachtschip, Progress 29, gelanceerd vanaf
Baykonoer. Het vrachtschip koppelde twee dagen
later automatisch aan de tweede koppelpoort van
Kvant en bracht weer een paar ton aan materialen,
brandstof, voedsel, enz. De meeste materialen en
apparatuur werden ondergebracht in het
laboratorium Kvant.

RUSSISCHE PRIMEUR

Voor het eerst in de geschiedenis van de
ruimtevaart zijn nu vier ruimtevaartuigen aan
elkaar gekoppeld: Mir, Kvant, Soyuz-TM 2 en
Progress 29. De Russische televisie toonde
beelden van deze 'ruimte-trein', die nu meer dan
35 meter lang is en een massa heeft van bijna
55 ton. Dit is het grootste, door de mens
gebouwde objekt in de ruimte. Eind april was
de ruimtetrein dan ook zeer goed met het blote
oog waar te nemen tijdens hoge passages over
Nederland kort na zonsondergang. Het objekt is
zelfs met het 'opgewapend oog' waargenomen
tijdens passages, waarbij de zon nog ruim boven
de horizon stond! In juni vindt de volgende
periode plaats, waarin opnieuw goede
waarnemingen mogelijk zijn in de late avonduren.

BRANDSTOF GENOEG

Op 30 april is de door Progress 29 aangevoerde
raketbrandstof overgepompt in de brandstoftanks
van Mir. Voorlopig kan men dus weer onbezorgd
standregelingen en baanwijzigingen doorvoeren.
Begin mei zijn de eerste astrofysische
waarnemingen vanuit het laboratorium Kvant
begonnen. Men heeft daarbij onder andere de
beschikking over vier rontgen teleskopen. Ook
willen de kosmonauten begin mei weer een ruimte
wandeling gaan maken. Er moet namelijk een extra
zonnepaneel worden gemonteerd aan de buitenzijde
van de ruimtetrein. Vooral na de komst van Kvant
is het verbruik van elektrische energie aan
boord sterk toegenomen.

RUSSISCHE SPACE SHUTTLE?

Tijdens een persconferentie in Rusland op 8
april heeft men officieel bekend gemaakt dat ook
in Rusland een Space Shuttle wordt ontwikkeld.
De eerste vlucht van deze Shuttle, die niet
lang meer op zich laat wachten, zal vooraf
worden aangekondigd. Volgens insiders worden er
op dit moment zelfs twee soorten Space Shuttles
ontwikkeld in Rusland: een grote en een kleine.
Of beide soorten ook daadwerkelijk zullen
worden gebruikt is nog de vraag. Amerikaanse
spionage satellieten hebben in de afgelopen
jaren de bouw van een lange Shuttle
landingsbaan op het ruimtevaart centrum bij
Baykonoer kunnen volgen. Deze landingsbaan is nu
blijkbaar geheel gereed voor gebruik.

ONTVANGST RAPPORTEN

Een van onze technische medewerkers is bezig
te onderzoeken wat er voor problemen zijn rond
de zender van Hulsberg. U krijgt daar nader
bericht over. We krijgen nou eenmaal veel
klachten uit Limburg over de ontvangst 's
avonds laat van Radio 5 op 1008 kHz.
Hoewel, niet alleen daar vandaan, maar we
nemen aan dat er een flinke kans is dat
er iets met de zender is.

Dhr. Keijnemans uit Monster schrijft: als
verkoper van MSX-computers kan ik het niet
laten om jeugdige kopers van een computer een
beetje gek te maken met Basicode. Af en toe
kan ik het ook niet laten om uw uitzendingen
op te nemen en rustig te bekijken. Zo ook op
5 april.... En dan legt dhr. Keijnemans uit
dat hij er niets van kon maken. Terwijl hij
echt - hij beschrijft prima apparatuur - toch
beslist zijn best deed. Dat is pas
ontmoedigend! Tja, een als een of andere
technische onverlaat van de NOS even niet oplet
gaan de Opti- of zoals een luisteraar schreef:
de DESMOD in. De destructieve modulator. Toch
zijn er mensen met MSX-machines die geen last
hebben van dat ding. Maar goed apart nog even
onze excuses - namens de technische dienst -
voor dit falen. Ook aan dhr. Batenburg, die het
anders altijd perfect lukt in Delft. Hij zegt
dat hij altijd opneemt van de kabel omdat het
kopstation met hoog opgestelde antenne minder
last heeft van storingen ven brommers e.d.

SUCCES MET EEN COMMODORE?

De C-64 heeft een slechte reputatie bij ons.
Hij is erg gevoelig voor storing via de zeer
eenvoudige cassetterecorder. Vooral als niet
de standaard Commodore recorder, maar een
Japanse of Taiwanese vervanger is aangesloten
dreigen er vaak moeilijkheden met het lezen
van bandjes. Sommige GG's hebben daarom ook
een service opgezet voor het lijnen van de kop
bij de C-64 recorders. Elektuur publiceerde
indertijd een schakeling waarbij je een gewone
recorder aan de computer kon hangen, met een
merkbare verbetering bij het lezen. Maar nu
Paul de Graaff uit Bakel. Hij schrijft 'ik
was verbaasd over de opmerking dat op 5 april
de Optimod (=Desmod) was blijven instaan. Ik
heb er namelijk niets van gemerkt op mijn
C-64. Volgens mij komt omdat ik sinds enige
tijd de equalizer van mijn versterker tijdens
de opname voor de waarden 6 en 4 kHz op top
zet en voor de andere waarden op 0. Bovendien
zet ik de Dolby-schakelaar op C. (alleen
tijdens opname?). Het gaat alleen bij radio
5. FM-opnamen kunnen er niet tegen, maar
een prettige ontdekking.' Kennelijk heeft
Paul succes met het ophalen van het midden
gebied in het geluids spectrum.

NOOIT PROBLEMEN

Met de MSX-computer heeft Nico van Hoorn uit
Nijmegen nooit problemen. Ook niet in die
gevallen dat de Optimod is blijven in staan.
Zelfs de woendag uitzendingen neemt Nico van
de middengolf op (747 kHz = radio 1) en hij
stelt voor dat wij een sticker op de band
doen die wordt uitgezonden met: Optimod uit.
Nou Nico, wij doen er al tijden wel drie
stickers op. Op de band, op een begeleidings
bon en ook nog een vermelding in een aparte
lijst. Het probleem is nu dat de Optimod niet
in de studio staat waar de uitzending vandaan
komt, maar elders. Er moet dus getelefoneerd
worden en technische vertrekken worden open
gedaan enz. Vooral bij het ingaan van een
nieuw schema voor technici (1 april) loopt
zoiets fout. Binnenkort komt de bedienings
knop echter WEL in de studio zelf. Leed
geleden? Overigens gebruikt Nico een echte
communicatie ontvanger Yeasu 7700. Dat schijnt
te helpen.

Pieter Stenekes in Ten Boer, N.O. van
Groningen gebruikt maar een gewone, Japanse
Sony ontvanger. Ook heeft hij een Commodore
en een Philips cassette deck. Hij gebruikt
de kabel alleen voor FM. Radio 5 neemt hij
gewoon op en het lukt toch, zijhet met een
Japanse ontvanger.... 'Ook op 5 april lukte
het met enige moeite. Op FM heb ik nooit
problemen. Op de middengolf soms eens een
foutje.'

MEERKEUZETOETS ANALYSE

Wijnand Lammens uit Apeldoorn schrijft dat
hij over zijn programma een paar telefoontjes
heeft gehad van mensen die het programma wel
kunnen laden, maar niet kunnen runnen. Ze
krijgen 'out of memory' error. De oplossing
die Wijnand Lammens aan de hand doet geldt
overigens voor veel programma's. Hij zegt:
'maak 2 versies van het programma:
1 Verander in regel 1000 A=5500 in A=200.
Uitleg en voorbeeld doen het nu. Een toets
invoeren of inlezen resulteren in 'out of
string space' of out of 'memory'.
2 Werkversie maken volgens aanwijzingen in
het programma, A=5500 in regel 1000 laten
staan voor Z-80 computers! De werkversie is
ruim 7,5 kleiner zonder uitleg.'
Misschien iets voor de Beeldkrant? Inderdaad.
