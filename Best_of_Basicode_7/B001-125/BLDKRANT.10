10, Woe 19 febr 1986

VIDEOTEX NU OVERAL

Bij deze speciale aflevering over
allerhande videotex-systemen leveren
wij natuurlijk ook de adressen en
telefoonnummers die interessant zijn.
Dat alleen voor de selecte groep van
computerentoesiasten die ook de moeite
nemen de Basicode Beeldkrant te lezen.
Wij hebben de indruk dat dat een steeds
grotere groep mensen is. Wel die moeite
moet beloond worden, vinden wij,
vandaar deze extra informatie.

Overigens.....binnenkort krijgt u ook
een wat gewijzigde krant van ons, die
minder papier nodig heeft. Kleinere
kantlijnen enzo. Niet wereldschokkend,
maar op verzoek van vele... kijkers
naar de RADIOkrant.

VIDEOTEX ADRESSEN

Het Girotel-beheercentrum is gevestigd
bij de Postbank in Amsterdam. Op
werkdagen is het te bereiken op nummer
020-584 8000. Maar schrijf eventueel
liever een brief met het verzoek mee te
mogen doen aan Girotel via postbus
21009, 1000 EX Amsterdam.

Het adres van CompUcard is Planetenbaan
1, 3606 AK Maarssen, tel: 03465-72666.
In beide gevallen kan het voordelen
hebben om te melden dat u het adres via
Hobbyscoop hebt gekregen en een
computer en modem bezit en derhalve
graag aan de proef mee wilt doen!

BOUWDOOS-CATALOGUS

De besproken bowudoosjes van Conrad
(Dld) worden in Nederland geleverd door
het bedrijf De Windmolen bv, postbus
12, 7500 Enschede. Luisteraars van
Hobbyscoop kunnen een gratis catalogus
krijgen. Stuur een briefkaart naar dit
adres en vermeld: code HOB.

De catalogus komt niet direct. Het
nieuwste boekwerk wordt in maart
verwacht, maar als u nu vast het
kaartje stuurt komt u beslistu in het
bestand van de Windmolen te staan.

RADIO BULLETIN

Het komende nummer van Radio Bulletin,
van maart dus, bevat een complete
bijlage over de Fiarex. Voor de
computerliefhebbers is er ook het een
en ander te beleven. Een elektronische
ROM/RAM schakelaar voor de BBC
bijvoorbeeld. Verder een beschrijving
van een armeluis' datacommunicatie
systeem, dat veel op Basicode lijkt.
Alleen heb je er dan bij de meeste
computers geen hardware bij nodig. Kijk
maar eens in het komende nummer van
R.B.

PLANETARIUM PLANNEN

Morgen, donderdag wordt in het
Planetarium Amsterdam om 20 uur een
voorlichtingsavond gehouden over de
groepsreis naar observatie plek voor
komeet Halley op eiland Reunion. De
reis duurt van 3 t/m 11 april. De reis
is prijzig maar voor kenners de moeite
waard.

In het weekend van 8/9 maart wordt er
een speciaal Halley-weekend gehouden
met lezingen en projecties. De prijs is
dan sterk verlaagd tot f 2,50 p.p.
Adres Zeiss Planetarium in Amsterdam
Z.O. is Kromwijkdreef 11. Informatie
telefoon 020-963484.

LISTINGS IN TELETEKST

Sommige luisteraars vragen waarom wij
de listings van de programma's die we
uitzenden ook niet in Teletekst zetten
ter controle, eventueel over meerdere
bladzijden. Technisch is dat mogelijk,
maar er is een gigantisch tekort aan
pagina's in Teletekst. Alle omroepen
willen hun eigen informatie erin kwijt.
Als je teveel pagina's aan het systeem
toevoegt wordt het te langzaam. Wij
zijn al heel blij dat Hobbyscoop er met
de meest actuele inhoud inzit:

Op woensdag op pagina 241 Op donderdag
op pag.  245

BETERE ONTVANGST

Een oplossing is natuurlijk de
inschakeling van de middengolfzenders
bij het verspreiden van Basicode. Ten
eerste kan men ons dan weer in het
buitenland ontvangen en we kunnen meer
software kwijt. 

Er is echter nog een andere oplossing
voor mensen die een programma gemist
hebben, behalve da bandjes die we zo nu
en dan uitbrengen. Maar die oplossing
vergt nog enige tijd en experimenteren.
Ook daar hoort u nog over. Nog meer
techniek bij Hobbyscoop.....

BEANTWOORDING BRIEVEN

Een aantal vragen van luisteraars, die
voor iedereen belangrijk zijn, komen
ook in deze rubriek aan de orde. Wij
krijgen soms wel 1000 brieven per week.
Onmogelijk om die te beantwoorden. Er
is ook geen mogelijkheid om meer te
doen. We zijn al blij dat Hobbyscoop
als enige programma meer zendtijd heeft
gehad. Brieven van Jacob Boelman, Harry
v.d.Linden en D.J. Gaijkema komen in
deze aflevering aan de orde. 

B.v. over buitenlandse Basicode: op dit
moment alleen op Dld 3, WDR Computer
Club, 15.30 uur eerste zondag in de
maand. Er zijn wel meer stations
geweest, maar op dit moment is dat het
enige station, ook nog op TV.

KINDEREN en COMPUTERS

Sinds kort wordt eenmaal per maand in
het Evoluon te Eindhoven door PTC
(Philips Thuiscomputer Gebruikers Club)
op zaterdag een ochtend georganiseerd
voor jonge PTC-leden van 8-16 jaar. De
bijeenkomsten, met af een toe een
filmvoorstelling, blijken enorm aan te
slaan. De reacties van de jongens en
meisjes zijn buitengewoon entoesiast.
Er kan ook van alles met computers
gedaan worden. Mocht de belangstelling
zo groot blijven dan is men van plan om
ook elders in het land zulke ochtenden
voor de jeugd te organiseren.

INFORMATIE PTC

Informatie over de jeugdochtenden als
volgt:

Bureau PTC
t.a.v. Jeugdcommissie
postbus 67
5600 AB Eindhoven
tel (13-17 uur): 040-784537

UOSAT-OSCAR 11

De belangrijkste experimenten die met
deze satelliet worden uitgevoerd zijn
die met het Digital Communications
Experiment (DCE). Dit experimentele
digitale relaisstation met mailbox
wordt gebruikt om te experimenteren met
allerlei programmatuur die een Packet
Radio Mailbox in een amateursatelliet
moet besturen. Er wordt ook gewerkt aan
een bulletin board dat derhalve
overvliegt. Aldus bericht Hamsat
Nederland. Hamsat geeft ook met enige
regelmaat de Keplersets van kunstmanen.
Vraag van ons: heeft het zin die in
onze beeldkrant, met minimale
vertraging - steeds vers - te
publiceren?

WERELD-ONTVANGST

De bijbel op het gebied van frekwenties
is gearriveerd in Nederland. Frits
Cabout besprak hem al, het:
World Radio and TV Handbook,
standaardwerk op het gebied van radio-
en TV-ontvangst. Wel is het boek flink
wat duurder geworden. 

Het wordt in Nederland geleverd door de
Uitgeverij Muiderkring
postbus 10
1400 AA Bussum
prijs f 67.50

INFO COMPUTERBEURS

Op 8 mrt wordt in de RAI een beurs
gehouden rond de Commodore, MSX, Atari
en Schneider computers. Hij gaat uit
van de INFO-bladen, die voor deze
computers verschijnen. Inl.:

SAC, pb 112
1260 AC Blaricum of per
tel: 020-273198 of 02152-63431

WEDSTRIJD ONDERWIJS

Het Ministerie van Onderwijs en
Wetenschappen organiseert voor de 2e
keer in samenwerking met het Ministerie
van Economische Zaken de nationale
computer wedstrijd voor middelbare
scholieren onder te titel: Micro
Masters Holland. Hij is bedoeld voor
jongens en meisjes van 13 t/m 19 jaar.
De wedstrijd duurt tot mei 1986. Er
zijn voor veel prijzen beschikbaar
gesteld door bedrijven. Men kan of een
eigengemaakt programma inzenden of een
apparaat dat men zelf heeft gemaakt en
dat aan de computer is gekoppeld. 

ADRES WEDSTRIJD

De wedstrijd wordt gespeeld in twee
ronden.  Men verwacht 1000 deelnemers.
Inschrijven en inlichtingen via
aanvragen per briefkaart:
Micro Masters Holland
Antwoordnummer 10316
2400 WB Alphen a/d Rijn

ORIC/ATMOS-VERTALING

Door tijdsgebrek hebben we nog de
verbeterde Basicode voor de Oric-Atmos
nog niet kunnen uitzenden. We hebben
daar zegge en schrijve een brief over
gehad. Over het MSX-experiment
bijvoorbeeld zo'n 2000. Voorlopig zien
we er dus vanaf. Die ene brief kunnen
we beter met een bandje belonen. Sorry:
waarschijnlijk is de
ORIC/ATMOS-gebruikers vereniging al erg
actief geweest met de verspreiding van
het programma dat afkomstig is uit
Denemarken en gemaakt door Frantz
Liisberg, een goede Basicode-kenner.

INTEGRALE HUISHOUDREKENING

De cassette de Best of Basicode no. 1
(te bestellen door overmaking van f
12.50 incl. porti op giro 1419 van
Algem. secretariaat NOS te Hilversum en
vermelden Best of 1) is gemaakt door
Ben Rintjema, Tuinstraat 13 in 5802 AD
Venray. Ben heeft het programma op
Apple II zodanig gemaakt dat het
interactief samenwerkt met de
diskdrive(s). Hij vraagt bezitters van
andere computers, die zoiets ook hebben
gemaakt, hem de toegepaste routines toe
te sturen. Hij wil daarmee anderen
helpen die het programma toepassen en
daarbij disk-IO willen gebruiken.
Vergeet niet te vermelden welk formaat
drives en welk merk is toegepast. Ben
wil zoveel mogelijk gegevens en liefst
ook postzegels voor antwoord....Hij
doet al veel voor Basicode en
demonstreert ook op de Internationale
Computerdag in Venlo komende zaterdag
Congrescentrum Maaspoort.

COMPUTER AGENDA 

De computer agenda in de Basicode
Beeldkrant begint al aardig te lopen
dankzij uw hulp.  Tenslotte, het komt
maar al te vaak voor, dat activiteiten
op computergebied met elkaar
samenvallen. 
Meldt even dat het om de
Beeldkrant gaat
BUITENOP de enveloppe. 

COMPUTER & DIV AGENDA

20 feb: Informatie-avond groepsreis
        Halley planetarium Amsterdam
22 feb: 1e gebruikersdag MSX in
        HCC-verband: Utrecht,
        technische school De Bron
22 feb: Internationale Computerdag HCC-
        Venlo Congrescentrum Maaspoort

MAART-AGENDA 1

01 mrt: Wedstrijd Micro Masters Holland
        sluit inschrijving af.
03 mrt: Tros-computerclub 16:20 uur
03 mrt: HCC-afdeling Utrecht in de Bron
04 mrt: MSX-GG W-Brabant, Roosendaal
        Nieuwe Markt 19:30 uur
08 mrt: Info-computerbeurs RAI A'dam
        Commodore,Schneider,MSX,Atari
08 mrt: Commodore Gebruikersgr
Groningen
        Beyumkorf, Jaltadaheerd 53
8/9mrt: Zeiss Planetarium Amsterdam
        speciaal Halley-weekend
14/15:  Rotterdamse HCC-dag, Slinge:
        gebouw De Larenkamp
15 mrt: Sharp MZ-GG, Witte Dorpshuis
        Henri Dunantpln 4, De Bilt
15 mrt: 6502-kennersclub, Zaal Zes
        Gehuchten, Papenvoort, Geldrop
15 mrt: Apple Klokhuis in de Bron, Utr.

MAART-AGENDA 2

20 mrt: Sinclair GG GRoningen, School
        Wijert, Van Schendelstraat 1
22 mrt: 10e Exidy Sorcererdag 
        Boelekade 69, Gouda
25 mrt: MSX-GG W-Brabant, Roosendaal
        Nieuwe Markt 88, 19:30 uur
31 mrt: Tros-computerclub 16:20 uur
