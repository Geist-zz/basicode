77, zon 14 jun '87

TELEAC: SYSTEMEN VOOR PROBLEEMANALYSE

door ing. Peter van Tilburg
Wanneer de aanschaf van bijvoorbeeld een
financieel pakket overwogen wordt, kan men in
principe kiezen tussen standaard software en
maatwerk software.
Onder standaardsoftware wordt een verzameling
programma's, een zogenaamd programma pakket,
verstaan, dat direct bij de dealer van de
computer kan worden aangeschaft. Dergelijke
pakketten worden soms door de leverancier van
de computer ontwikkeld, maar ook vaak door
onafhankelijke softwarehouses.
Standaardpakketten zijn zo algemeen
gedefinieerd dat ze in veel verschillende
ondernemingen te gebruiken zijn. Zij zullen
echter ten gevolge van de eis dat zij algemeen
bruikbaar moeten zijn, waarschijnlijk nooit
op precies dezelfde wijze functioneren als
waarop men gewend was de administratie te
doen. De mate waarin men zich zal moeten
aanpassen, zal dan ook dikwijls een belangrijke
overweging zijn bij de aanschaf.

STUURGEGEVENS

Bij een aantal pakketten bestaat de
mogelijkheid om vooraf een of meerdere
stuurgegevens in te voeren, waardoor het
mogelijk is het pakket beter af te stemmen
op een concrete werksituatie. Men duidt dit
wel aan met de term customizing. Wanneer men
bijvoorbeeld als instelling niets te maken
heeft met omzet belasting, dan kan men dat bij
de initialisatie opgeven. De gebruiker zal
dan nooit meer gevraagd worden btw-bedragen of
-percentages in te voeren.
Hoewel een standaardpakket - soms wordt ook
wel gesproken van confectie software - dus
nooit precies zal zijn wat men wenst, zijn er
ook een aantal belangrijke voordelen: De prijs
is relatief laag en het pakket is gewoonlijk
uit voorraad leverbaar.

Komt men tot de conclusie dat er bijv. door
de specifieke toepassing waarmee men bezig is
geen goed standaardpakket leverbaar is, dan
bestaat er altijd nog de mogelijkheid om een
maatwerkpakket te laten ontwikkelen. Hoewel
in theorie elk mogelijk pakket ontwikkeld kan
worden, zijn er dikwijls wel een aantal
rand voorwaarden die de praktische realisatie
kunnen belemmeren. Je kunt daarbij bijv. denken
aan de kosten die gepaard gaan met de realisatie
van alle wensen of de capaciteit van het
aanwezige computersysteem.
Voor het ontwikkelen van een maatwerk pakket,
kan men zich wenden tot een softwarehouse. Bij
de ontwikkeling wordt er onderscheid gemaakt in
een aantal fasen die, afhankelijk van de grootte
van het project, door dezelfde of door
verschillende personen worden verricht.

SYSTEEM ANALYSE

De eerste fase kan bestaan uit een systeem
analyse. In deze fase wordt dan door een
systeem analist het bestaande informatie
systeem bekeken. Onder een informatie systeem
worden alle activiteiten verstaan welke tezamen
de informatie voorziening in een bedrijf of
instelling bepalen.
Het zal duidelijk zijn dat elke onderneming
een informatie systeem heeft. Zonder informatie
over producten, afnemers en concurrenten zal
geen enkele onderneming lang kunnen functioneren.
Deze informatie kan worden verkregen door middel
van menselijke handelingen, maar ook met behulp
van een computer systeem.

De taak van een systeem analist is nu dit
informatie systeem te analyseren en aan te
geven of de informatie stromen wijziging
behoeven. Om dat te kunnen beoordelen, zal hij
zich bewust moeten zijn van de organisatie
waarin hij opereert, met name van de betrokken
afdeling. De informatie die hij nodig heeft,
wordt vooral verkregen in gesprekken met de
zogenaamde informanten. Dit zijn personeels
leden van de betrokken onderneming of afdeling
die de analist inzicht kunnen geven in het
betreffende informatie systeem.

SYSTEEM ONTWERP

De volgende fase is het systeem ontwerp. Een
systeem ontwerper tracht de wensen die er zijn
te realiseren in een nieuw ontwerp van het
informatie systeem. Omdat het natuurlijk voor
hem belangrijk is te weten hoe het huidige
systeem in elkaar zit, is het rapport van de
analist voor hem een belangrijke informatie
bron. Via gesprekken met informanten zal hij
proberen te ontdekken wat zij als tekort
komingen van het huidige systeem ervaren en
een ontwerp maken waarin de geuite wensen zo
goed mogelijk worden verwezenlijkt. Een
systeem ontwerper zal - evenals een systeem
analist - goed op de hoogte moeten zijn van
de wijze waarop een onderneming functioneert.
Ook moet hij (of zij!) over goede contactuele
eigenschappen beschikken om zonder probleem
als gesprekspartner voor de informanten te
kunnen optreden.

Meestal maakt de systeem ontwerper eerst een
voorlopig rapport, waarin een globale oplossings
weg is aangegeven. Dit rapport dient om een
indruk te krijgen van de mogelijkheid om de
wensen van de gebruikers te realiseren en de
kosten die daaraan verbonden zijn. Aan de
hand van dit rapport kan de opdracht gever
- meestal is dat de directeur van het bedrijf
of de chef van een afdeling - bepalen of het
project doorgang moet vinden.

UITEINDELIJKE ONTWERP

Wordt het voorlopig ontwerp geaccepteerd, dan
kan de systeem ontwerper beginnen met het
uiteindelijke ontwerp. Hierin is in detail
aangegeven hoe het nieuwe (onderdeel van het)
informatiesysteem eruit ziet. Dit ontwerp
wordt meestal in een vergadering met de
informanten besproken. Zij kunnen dan zien of
hun wensen in voldoende mate zijn gerealiseerd.
Is het rapport goedgekeurd, dan kunnen de
programmeurs aan de slag. Het is hun taak het
ontwerp van de systeem ontwerper om te zetten
in een programma(pakket). Men noemt dit wel
het coderen van het programma. Om hun werk
goed te kunnen verrichten, zullen zij de
programmeer taal waarvan gebruik gemaakt wordt
van binnen en van buiten moeten kennen.
Naast het coderen, zijn de programmeurs ook
belast met het testen. Door het testen wordt
geverifieerd of het systeem de taken waarvoor
het ontworpen is correct uitvoert. Wanneer het
testen goed gebeurt, voorkomt het vertragingen
en frustraties tijdens de implementatie van
het nieuwe systeem.

Voordat het systeem werkelijk wordt ingevoerd,
wordt er dikwijls nog 'schaduw' gedraaid. Dit
houdt in dat het oude en het nieuwe systeem
tijdelijk naast elkaar gebruikt worden. Het
schaduw draaien dient enerzijds om mogelijke
fouten die zich in de praktijk voordoen op
te sporen, anderzijds om de gebruikers aan
het nieuwe systeem te laten wennen. Indien
mogelijk, wordt getracht de implementatie
geleidelijk - in een aantal fasen - te laten
verlopen. Voordat het pakket uiteindelijk
wordt afgeleverd, moet er nog gezorgd worden
voor een goede documentatie. Voor de gebruikers
wordt er een gebruikers handleiding gemaakt.
Hierin treffen zij een algemene beschrijving
van het systeem aan, een overzicht van de
invoer die het systeem nodig heeft en de uitvoer
die gegeven wordt.

GROTERE SYSTEMEN

Bij wat grotere systemen krijgt ook de
functionaris die de computer bedient, de
operator, een eigen handleiding. Daarin staat
onder andere vermeld welke configuratie het
systeem nodig heeft. Tenslotte wordt er een
zogenaamde technische documentatie gemaakt.
Deze documentatie is bestemd voor de systeem
ontwerper en de programmeurs. Wanneer er na
enige tijd wijzigingen in het programma pakket
aangebracht moeten worden, kan er veel tijd
bespaard worden wanneer er een goede
documentatie van het systeem aanwezig is.

In de praktijk zien we nogal eens dat
gebruikers steeds nieuwe wensen hebben. In het
begin zullen deze nog wel in het huidige
systeem gerealiseerd kunnen worden. Na een
aantal jaren zal het echter noodzakelijk zijn
om een geheel nieuw informatie systeem te
ontwikkelen.

ATARI WEDSTRIJD

Steeds vaker worden de ATARI ST-Computers op
scholen ingezet. In Utrecht bijvoorbeeld zijn
op alle 120 basisscholen de ATARI's 1040
STf-kleurensets geplaatst. De inspecteur voor
het onderwijs heeft in overleg met deskundigen
en instanties deze keus bepaald. Daarbij
speelde het geheugen, de grafische beeldscherm
opbouw, de prijs en de gebruikers
vriendelijkheid door muisbesturing mee.
De Stichting Nederlandse Schoolradio zal in
samenwerking met VARA en AVRO via radio- en TV
het project begeleiden. Er bestaat natuurlijk
behoefte naar educatieve software (Atari ST
werkt nog niet met NOS-Basicode, wie doet er
wat aan?) en daarom zijn er een aantal prijzen
uitgeloofd:
Hoofdprijzen:
1e MEGA ST4 met kleurenmonitor
2e MEGA ST2 met kleurenmonitor
3e 1040 STf met kleurenmonitor
Clubprijzen:
1e Laser-Printer
2e Harddisk
3e Kleurenmonitor
Schoolprijzen:
1e 1040STf met kleurenmonitor
2e 1040STf met z/w-Monitor
3e 520STm met z/w-Monitor

WEDSTRIJDVOORWAARDEN

Alleen programma's met educatieve waarde
dingen mee en dus ook alleen die op een Atari
draaien. Programma's die niet worden
geaccepteerd zullen, met een
standaardbrief, aan de inzender worden
geretourneerd. Alle programma's die worden
geaccepteerd winnen een prijs. Ze moeten
echter wel op diskette worden ingezonden
voor 1 september bij Atari Benelux,
Postbus 70, 4130 EB Vianen. Alle rechten
op de programma's vervallen aan de
fabrikant.

CLUB- en SCHOOL VERBAND

Programma's ontwikkeld in clubverband door
regionale clubs van de Stichting Atari
Gebruikers of van de HCC-Atari GG maken door
een extra verloting kans op een van de speciale
club prijzen.
Programma's ontwikkeld in samenwerking met,
of door een school, maken ook via een extra
verloting kans op een van de speciale school
prijzen.
De volgende eigenschappen spelen een
belangrijke rol:
Educatieve waarde, bedieningsgemak (muis),
originaliteit, uitvoering en documentatie.

Opmerking: vermelding van deze prijsvraag
door Hobbyscoop heeft alleen te maken met het
educatieve karakter van de wedstrijd.
Hobbyscoop heeft op geen enkele wijze te maken
met de wedstrijd, nog met de jurering. De
leden van de jury zijn niet bekend gemaakt.

FIDO NIEUWS

Reinier de Groot meldt dat per 16 juni de
Fido's 500/24 respectievelijk OPUS Zoetermeer
en OPUS SEAdog help verhuist naar Monster.
Het nummer van het BBS is gewijzigd in:
01749 - 48422 Snelheden van 300 tot 2400.
Voorstel voor een nieuwe naam is 500/24:
HCC OPUS WESTLAND.

Majel Migo meldt dat de tweede Olivetti
Fido op dit moment aktief is. Sysop is Jan
Leyerweerd en nummer is 05910-28888. Alle
snelheden tot 2400 baud.
