87, woe 26 aug '87

BLAD VOOR LIEFHEBBERS CD's

Bij de uitgeverij Hifi Video Test aan de
Parkweg 2, 7411 SH in Deventer verscheen een
nieuw blad. Het heet simpelweg 'Compact Disc'
en daar gaat het ook over. Het blad werkt
samen met het Engelse tijdschrift 'Which
Compact Disc?' en staat vol met tests
van nieuwe apparatuur, plaatjes (CD's) en
opgenomen muziek. De uitleg en technische
artikelen over CD-spelers zijn van hoog
gehalte. Fraai zijn de uitspraken over DAT
in het blad van diverse fabrikanten met
software belangen. Ook de muziek besprekingen
zijn goed en van bekende auteurs op dit
gebied. Het eerste exemplaar is het juli/aug
nummer. Het is voorlopig uniek in Nederland.
Kosten van het blad f 6,95 en ongetwijfeld
via de kiosk te verkrijgen. Anders tel:
05700 -14014.

STEREOTESTEN NODIG?

Hoe zit het met die stereo-test uitzendingen
die vroeger altijd op maandag- en vrijdagavond
na 24.00 op de FM-zenders werden uitgezonden?
Is de PTT daarmee gestopt? Gisteravond waren ze
er niet meer.
Vroeger had Hobbyscoop ook zijn eigen stereotest
ieder half jaar. Hoe zit het daar eigenlijk mee?
Het zou jammer zijn als het niet meer mogelijk
is je tuner op zo'n manier door te fluiten.
Ik ben er op deze manier destijds ook achter
gekomen dat het Hilversumse kabelnet een kanaal
scheiding geeft van slechts 30 dB (tegenover 50
dB met dezelfde ontvanger op een prive-antenne).
Dat schrijft Jan Bredenbeek. Hij is niet de
enige die ons hierover aanschrijft. Meerdere
mensen wensen van tijd tot tijd hun tuner te
controleren.

GESCHIEDENIS

Vroeger hield Hobbyscoop inderdaad tweemaal
per jaar de 'Stereotest'. Die was buitengewoon
populair zo bleek uit de reacties. Omdat er
behoefte was in de professionele wereld aan
een dergelijke test (reparatie werkplaatsen,
ijking e.d.) kwam ook het NOS-lab met een
'Stereotoets', die tweemaal per week werd
uitgezonden, precies zoals Jan schrijft. Mede
daardoor liep de belangstelling voor de test
van Hobbyscoop terug. We hebben hem enige
tijd slechts eenmaal per jaar gehouden, maar
de toets, tweemaal per week, was voor de
meeste mensen blijkbaar voldoende. Wij hebben
duizenden toelichtings formulieren voor de
toets verzonden.
Nu is echter (door de bezuiniging) een
situatie ontstaan waarbij noch Hobbyscoop,
noch de afdeling O & O meer iets doet aan
FM-stereo metingen via de zender: de beste
manier om een zuiver beeld te krijgen van
de prestaties van uw tuner. Onze vraag aan u:
1. Wilt u de NOS-lab Stereotoets terug,
eventueel hoogstens eenmaal per week?
2. Wilt u de jaarlijkse Hobbyscoop
Stereotest terug, met een uitleg inzake
stereo in begrijpelijke taal?
3. Of lijkt het u het beste dat beide
zaken, zowel toets als test terugkeren?
Graag schriftelijk uw antwoord naar onze
postbus!

DANISH RESEARCH!

Jonathan Marks van de Wereldomroep meldt
ons het volgende over Denemarken:
Danish shortwave clubs International
have come out with updates to two of
their specialist range of publications.
Both are compiled by Finn Krone,
wellknown in this part of the world for
his media news broadcast each Sunday
via Adventist World Radio. They are
both lists. One is called Home service
stations outside the Tropical Bands, in
other words stations that are serving
an audience in their own country via
shortwave. Starting at 5900 kHz, 23
pages later you arrive at 16433 kHz
sometimes used by Radio Kiribas in the
Pacific. Its clearly the best list of
its kind, because its the only list
like it. The last check on the text was
made in early May before it went to the
printers. This type of station is often
quite a challenge since the
broadcasters usually have low power
signals and are often drowned out by
power international broadcasters. The
price is 8 IRCs airmail. The other
booklet lists clandestine stations in
both frequency and time order. Again
it's extremely comprehensive, and the
addresses in the back may be worth a
try if you want to send reception
reports to these often mysterious
broadcasters. The list is now updated
at least every 6 months. The price for
the clandestine list is 5 IRCS, and the
address for further information on the
two publications is the Danish SW Clubs
International DK-2670 Greve Strand,
Denmark.

AMATEURSATELLIET NIEUWS

Sinds begin augustus wordt de batterijspanning
in OSCAR 10 regelmatig zo laag dat de boord
computer allerlei funkties in de satelliet
willekeurig gaat omschakelen. Om verdere
problemen te voorkomen en het energie
voorzienings systeem in de satelliet enigszins
te sparen hebben de commando stations midden
augustus bekend gemaakt dat het mode B relais
station van OSCAR 10 voorlopig niet meer
gebruikt mag worden. Het relais kan wel
regelmatig ingeschakeld blijken te zijn, dus de
uplinkband moet geheel vrijgehouden worden.
Rapporten over de ontvangst van signalen van
het General Beacon bij 145,809 MHz en van het
Engineering Beacon bij 145,987 MHz zijn welkom.
In verband met de zeer ongunstige hoek van de
zon ten opzichte van de zonnepanelen van OSCAR
10 in september en oktober zullen alle
systemen in de satelliet helemaal uitvallen
in de komende maanden. Dit betekent dat OSCAR
10 zeker niet gebruikt zal kunnen worden tot
eind november. Hopelijk heeft de satelliet zich
tegen die tijd kunnen herstellen van de
moeilijke periode zonder energie voorziening en
zeer ongunstige temperatuur verhoudingen.

FUJI-OSCAR 12

Op 9 augustus hebben Japanse commando stations
weer nieuwe programmatuur voor mode JD van
OSCAR 12 in de boordcomputer geladen en in
gebruik genomen. Deze nieuwe versie 1.10 biedt
enkele extra mogelijkheden. Er kunnen nu
maximaal 100 berichten door gebruikers van
mode JD in het geheugen worden gebracht. Als
er meer dan 100 berichten binnenkomen, worden
oudere berichten automatisch gewist. Er is nu
een geheugenruimte van 150 Kb beschikbaar voor
berichten van gebruikers van het Bulletin
Board System. Berichten kunnen worden gewist
door zowel de afzender als de geadresseerde.

Volgens de JARL moet mode JD van OSCAR 12 in
bedrijf zijn van 02:41 UTC op 2 tot 03:48 op 3
sep, van 02:54 UTC op 4 tot 04:01 5 sep, van
03:07 UTC op 6 tot 02:13 op 7 sep en van
02:27 UTC op 9 tot 03:35 op 10 sep. In de
tussen liggende perioden is de satelliet
geheel uitgeschakeld om de batterij de
gelegenheid te geven op te laden.

RADIO SPOETNIK 10/11

Midden augustus was mode AK van RS10 in
bedrijf. Hierbij traden geen storingen op van
de systemen van de navigatie satelliet
KOSMOS 1861. Via het geheugen van RS10
werden berichten in het Russisch verspreid
over komende aktiviteiten rond RS10 voor
Russische amateur stations. Eerst komen er
aktiviteiten dagen van 31 aug tot en met 5
sep, in principe via RS10 op de banden 21
en 145 MHz. Deelnemers moeten de gegevens van
hun resultaten opsturen naar de Centrale
Radio Club van de USSR. Vervolgens wordt er
een satelliet contest gehouden voor Russische
Club-stations op 6 september. Tenslotte is
het kampioenschap voor de USSR gepland op 6
dec. Op deze dagen kan men dus veel
activiteiten verwachten van Russische amateur
stations via RS10/11.

RADIO-SKI EXPEDITIE

Groepen Russische en Canadese wetenschappers
en radio amateurs zijn volop bezig met de
voorbereidingen voor de grote Noordpool ski
expeditie, die volgend jaar wordt gehouden.
Daarbij trekt een groep Russen en Canadezen
op ski's van Rusland naar Canada via de
noordpool. De radio amateurs in de groep
zullen de communicatie met de thuis bases
verzorgen. Daarbij zullen ze veel gebruik
maken van beschikbare amateursatellieten.
Niet alleen telefonie en telegrafie zullen
worden toegepast, maar ook packet radio.
Indien mogelijk zal zelfs het DCE in OSCAR
11 worden gebruikt voor berichten uitwisseling.
De betrokken amateurs willen nu dan ook al
zoveel mogelijk experimenteren met packet
radio via amateur satellieten. Tijdens de ski
expeditie wil men voor de plaats bepaling
ook gebruik maken van navigatie satellieten.
Misschien kunnen zelfs amateur satellieten
hiervoor worden gebruikt. De apparatuur, die
meegenomen wordt tijdens de expeditie, is
grotendeels al gebouwd.

NOG EEN VLIEGSHOW

Vorige week kreeg u informatie over de
vliegshow in Lelystad die afgelopen
zaterdag plaatsvond. Vandaag berichten wij
over de luchtvaartdag op de Ginkelse hei
bij Ede op zaterdag 29 augustus a.s.
Het programma ziet er als volgt uit:
Om 10.30 opening door de Edese
luchtvaartclub i.s.m.Vliegclub Zuid-Ginkel
en een aantal vliegclubs uit de regio.
Alle soorten modelvliegtuigen zullen daar
aan het publiek worden getoond.
- radiografisch bestuurde zweef-en motor
  modellen
- vrij vliegende zweefmodellen
- lijnbestuurde modellen.

Vele vliegtuigen die s'morgens als model te
bewonderen waren, vliegen s'middags 'in het
echt'. Om 13.30 begint dan de internationale
Luchtvaartshow waarin vele bijzondere
vliegtuigen te bewonderen zijn. Zoals: een
veertig jaar oude 'Stampe'
- diverse zweefvliegtuigen getrokken door
  eenmotorige Piper Cubs
- landbouwsproeivliegtuig
- Ultra lights
- Het Aerobic team met Pitt's specials
- Het Grasshoppper Formatieteam van de
  Koninklijke Luchtmacht
- North American Harvard
- Royal Airforce Avro-Shackleton 4-motorige
  maritieme bommenwerper, opvolger van de
  legendarische Lancaster
- Dutch Dakota Association
- F 15 Eagle
- Fairchild Republic A-10 Thunderbolt
- Boeing E3 Sentry Awacs
- Lockheed Orion
- Lockheed C5-A Calaxy (een van de grootste
  vliegtuigen ter wereld. Informatie over deze
  Luchtvaartdag 08380 - 30388
