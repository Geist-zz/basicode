12, Woe 12 maart 1986

JACK KILBY IN NEDERLAND

Jack Kilby is 62 jaar. Toch is hij al
een legendarische figuur. Hij is de
uitvinder van de allereerste chip:
indereen sprak toen nog van het IC
(integrated circuit). Hij slaagde er 27
jaar geleden in meerdere transistors op
een siliconplaatje samen te brengen
zodat men niet alleen kon beschikken
over meer transistors in een huisje,
maar over een totale schakeling. Dat
was een doorbraak van formaat. Na de
radiobuis, kwam de transistor die vele
malen kleiner was en toen het IC.
Zonder IC stonden er nu geen computers
bij de iedereen thuis!

INTERVIEW OP FIAREX

Dezer dagen spreekt Kilby - een lange
grote Amerikaan, die na zijn
pensionering bij Texas Instruments nu
in Dallas een eigen adviesburo runt -
in de RAI op de Fiarex, die nog tot de
14e duurt. Hobbyscoop interviewde hem
over de 1e chip en over computers.
Omdat het uiteraard in het Engels
gebeurde, volgt hier de verkorte inhoud
van het vraaggesprek. Wie Jack Kilby
zelf aan het woord wil horen, en kennis
wil maken met zijn kenmerkende
Amerikaanse stijl van praten, moet
morgen, donderdag, luisteren naar de
Hobbyscoop computer-bijlage op Radio 5,
1008 kHz op de middengolf. De
uitzending begint om 17:30 uur.
Beschouw deze tekst als ondertitels in
Basicode!

TOEKOMST VAN MICROCOMPUTERS

-Kilby: de toekomst van microcomputer
is erg veelbelovend, met name door de
ontwikkeling van nieuwe IC's. Die
worden steeds goedkoper en beter.
-Intv: Er zijn nu al huiscomputers die
beter bruikbaar zijn dan de mainframes
van vroeger. -Kilby: inderdaad, vooral
de top huiscomputers hebben veel
mogelijkheden. -Intv: Is er een limiet
aan wat men op een chip kan
samenbrengen? -Kilby: Menigeen heeft
geprobeerd te berekenen wat men op een
chip zou kunnen samenbrengen. Maar
steeds zijn de voorspellingen
ingehaald. Ik denk dat dat ook zo zal
blijven gaan.

GRENZEN AAN MOGELIJKHEDEN?

-Intv: Maar er zijn toch fysieke
grenzen aan wat op zo'n kleine chip
mogelijk is? -Kilby: Ja vroeger dacht
men de grens is: 1 micron (1/1000 mm).
Smallere sporen op een chip niet te
maken, maar tegenwoordig schijnt dat
ook te kunnen en ik verwacht dat er
chips komen met daarop verbindingen van
0,2 micron binnen vijf a tien jaar.
-Intv:Wat de microprocessor van
computers betreft, zullen er 64-bitters
ontstaan? -Kilby: Dan gaat het vooral
om de toepassingen. Ik denk dat zoiets
niet nodig is op het gebied van
personal computers. Mensen zien altijd
wel kans om toepassingen voor nieuwe
technieken te vinden. Ik weet niet hoe
je zo'n chip het best zou kunnen
toepassen. Ook weet ik niet of er veel
mensen zullen zijn die zo'n ding kunnen
ontwerpen, maar je weet maar nooit.

COMPUTER SNELHEID

-Intv: Is snelheid bij computers
belangrijk? -Kilby: Ja, zelfs als je
tegenwoordig werkt met spreadsheets en
je hebt veel vakken gevuld, dan zou je
best eens willen dat de berekeningen
sneller zouden gaan. Bovendien komen er
computers die kunnen spreken en men
wordt wat het scherm betreft steeds
veeleisender. En dat vraagt allemaal om
meer computersnelheid. -Intv: de
superchip-van-nu telt 8 miljoen
verschillende componenten. Hoeveel
onderdelen zater er op die eerste chip,
die u uitvond? Acht of negen,
afhankelijk hoe je telt. Het was alleen
maar proef om te bewijzen dat men meer
onderdelen op een siliconen-chip kon
samenbrengen. Met die 8 a 9 componenten
bouwden wij een oscillator.

CHIP AL BEJAARD

-Kilby: De chip als zodanig is nu 27
oud. Dat is heel oud in de elektronica.
De chip gaat al bijna net zo lang mee
als de radiobuis. Ik verwacht dus nu
een enorme versnelling in de
elektronica. Spoedig zullen heel andere
zaken dan chips een rol gaan spelen. Ik
zal ze niet meer uitvinden, maar ik
weet zeker dat zulke zaken zullen
komen. Intv: Biochips? -Kilby: Mijn
onwetendheid staat me niet toe om te
zeggen of dat zo is. Maar het is zeker
een manier.

Tot zover een bescheiden Jack Kilby. De
man heeft 50-60 patenten op zijn naam
staan. Morgen in Hobbyscoop om 17:30
uur Radio 5.

BOUWDOOS-CATALOGUS

De besproken bouwdoosjes van Conrad
(Dld) worden in Nederland geleverd door
het bedrijf De Windmolen bv, postbus
12, 7500 AA Enschede. Luisteraars van
Hobbyscoop kunnen een gratis catalogus
krijgen. Stuur een briefkaart naar dit
adres en vermeld: code HOB. De
catalogus is inmiddels verschenen.

RECENSIE HOLLANDITIS

Kruisraketten, Ja of Nee: beslis zelf,
speel het spel Hollanditis van Topsoft
alleen voor Commodore-64. Het werd
geschreven door John van der Aart en
Wijo Koek en kost f 24.95. Volgens onze
insider kan het interessant zijn voor
de echte Adventure-freaks die achter de
geheimen van het spel willen komen.
Detective Heinrich Gluhwein probeert
het plaatsen van kruisraketten ofwel te
bevorderen dan wel te verhinderen. Een
en ander is afhankelijk van de eigen
politieke instelling. De commando's
zijn vrij direct en kieskeurig wat
zinsbouw betreft. Een tweede programma
heet Radeloos en zal dat gebruiker ook
maken. Het is cassette-uitgave.

MSX en IB85 en SCHNEIDER

Het luxe MSX-vertaalprogramma is
afkomstig van de Spectravideo Computer
Users Club. C.U.C. kortweg werkt op een
64 k-RAM MSX-1 computer. Niet op MSX-2!
Maar mocht u nog inlichtingen willen
over het programma dan is het adres:
postbus 202, 2400 AE Leiden. Voor
bijeenkomsten zie agenda. Het IB'85
programma is afkomstig van de Stichting
ComputerHobbyisten Nederland, SCN rond
de Commodore Computer, postbus 4666,
1009 AR Amsterdam, tel: 020-849319. Ook
is er een Schneider GG opgericht.
Correspondentie adres: postbus 18, 1500
EA in Zaandam. Zie ook agenda.

COMPUTER AGENDA 

De computer agenda in de Basicode
Beeldkrant blijkt duidelijk aan een
behoefte te voldoen. We krijgen steeds
meer reacties op dit onderdeel van ons
programma. Blijft u nieuws sturen. Maar
liefst geen eindeloze lijsten die we
moeten bewaren. Korte notities die dan
ook lanndelijk van belang zijn en die
na gebruik weg mogen worden gegooid.
Liefst een briefkaart met EEN
belangrijk evenement.
Meld ADRESZIJDE dat het om de
BEELDKRANT gaat of tenminste
BUITENOP de enveloppe. 
