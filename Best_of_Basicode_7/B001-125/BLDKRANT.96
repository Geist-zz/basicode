96, woe 07 okt '87

WEERSVOORSPELLING EN COMMUNICATIE

Alle landen ter wereld groot of klein,
geindustrialiseerd of in ontwikkeling,
hebben een zaak gemeen: ze zijn allemaal
afhankelijk van het weer. Weersomstandigheden
hebben een diepgaand effect op de mens, de
landbouw, de vervoers veiligheid over land,
water of via de lucht, en niet te vergeten de
overlevingskansen van de mens. Daarom heeft
de weersvoorspelling ook zo'n vlucht genomen.

Het optekenen van weersverschijnselen en de
interpretatie ervan is sterk afhankelijk van
vergelijkingen van weerscondities verzameld
door verderweg gelegen observatie stations
en de snelheid en accuratesse van data
transmissies onderling. Het zal dan ook
niemand verbazen dat wetenschappelijke
waarnemingen van het weer niet eerder van de
grond kwamen voordat het seintoestel werd
uitgevonden. Deze uitvinding van Morse maakte
het mogelijk dat er een snelle uitwisseling
van meteorologische informatie en het plotten
van samenvattende kaarten plaatsvond, die de
basis vormden van de weersvoorspelling.
Hij was het ook die het eerste gereedschap
aanreikte voor een permanente revolutie
in de meteorologie.

ONWEER VOORSPELLEN

In 1849 gebruikte men in Amerika al een
netwerk dat onweers voorspellingen doorgaf,
een jaar later volgde de eerste publikatie
van het dagelijks weerbericht door het
Smithsonian Institute in Washington DC.
Deze weerberichten waren gebaseerd op
informatie die werd doorgeseind door
diverse weerstations over een grote
afstand. Op 14 Juni 1849 kwam de London
Daily News met het eerste krante artikel
over het weer. Precies 130 jaar geleden in
1857 ontving het Parijse observatie station
de eerste weerberichten uit Brussel,
Geneve, Lissabon, Madrid, Rome, St. Petersburg,
Turijn en Wenen. Hieruit ontstond het eerste
internationale weerbericht. Deze samenwerking
resulteerde in een Stichting: The International
Telegraphic Union, beter bekend als de ITU.
Het begin van dit alles was het electrisch
seinen. Steeds nieuwere technieken dienden
zich aan, zoals radio verbindingen ter land
ter zee en in de lucht. Ook laser apparatuur
heeft in dit verband zijn nut reeds bewezen.

INFORMATIE VERSCHAFFEN

Een aspect van de meteorologie en de tele
communicatie is in de jaren niet veranderd.
Beiden hebben immers tot doel informatie
te verschaffen aan iedereen op deze wereld
Weersvoorspelling is in de eerste plaats
nodig voor de veiligheid ter land, op zee en
in de lucht. Het vervoer per schip, de
voorzorgs maatregelen die moeten worden
genomen inzake overstromingen of stormen.
Het voorbereiden van reddings operatie bij
hevige regenval of bij extreme droogte. Dit
alles maakte het nodig een gedegen
weersvoorspelling te maken.

OZONLAAG EN CYCLONEN

Tegenwoordig zijn er meer redenen het weer
in de gaten te houden. De aantasting van de
ozonlaag b.v. of het verloop van een sterke
luchtverontreiniging of wat we onlangs
aan den lijve hebben ondervonden:
radioactieve straling!
Alle meteorologische activiteiten hebben tot
doel het beschermen van de oogst, de
beschadigingen aan huizen etc. te voorkomen,
maar bovenal levens te redden waar dat nodig
is. De grootste 'levensredder' is mogelijk
het Tropic Cyclone Programme. Het doel van
dit programma binnen de World Weather Watch
is het observeren van meer dan 50 landen die
kwetsbaar zijn voor tropische stormen.
Door het verbeteren van de weersvoorspellingen
en waarschuwings systemen, kan het verlies
van mensenlevens en materiele schade tot
een minimum worden beperkt.
Het Tropic Cyclone Programme is ontworpen
om de capaciteit te vergroten van de Wereld
Meteorologische Organisatie (WMO) voor
het vroegtijdig ontdekken en voorspellen
van cyclonen, typhonen en orkanen die altijd
gepaard gaan met sterke regenval en zware
stormen. Verder het voorspellen van
overstromingen die door deze zware stormen
worden veroorzaakt en ten gevolge hiervan,
het organiseren van een rampenplan.

MENSENLEVENS

Elk jaar weer verliezen 20.000 mensen het
leven tijdens een van deze tropische stormen.
De materiele schade loopt vaak op tot zeven
miljard dollar per jaar! Door vroegtijdige
signalering van deze barre weer
verschijnselen kunnen veel mensenlevens
worden gered. Ook de materiele schade als
gevolg van deze stormen kan hierdoor
aanzienlijk worden beperkt.

De landbouw b.v. is zeer gevoelig voor
klimatologische condities. De schatting is
dat zeker 10% van de verloren gegane oogst
voorkomen had kunnen worden door een juist
en goed gebruik van de weersvoorspellingen,
en de klimatologische informatie.
Door de vermindering van het beschikbare
water per hoofd van de bevolking in het jaar
2000, zal de voorspelling van overstromingen,
droogte, luchtverontreiniging en de bewaking
van de kwaliteit van het drinkwater uitermate
belangrijk zijn.

Uit een publikatie van de ITU, de wereld
omspannende organisatie van telecommunicatie.
Vervolg en slot van deze tekst komende zondag.

MODEL SPOORWEG EXPOSITIE

Komende vrijdag 9 okt om 13.00 uur precies
openen de Brabanthallen in Den Bosch hun
poorten voor Rail '87, de Internationale
modelspoor expositie.
Op meer dan 6000 vierkante meter
vindt u een verzameling van zelfgemaakte
en verbouwde modellen van modelspoor en
modelspoorbanen en alles wat met deze
fascinerende hobby te maken heeft.
De modelspoorgroep is erin geslaagd de
mooiste modelbanen uit zowel Engeland
als Duitsland naar Den Bosch te halen.
Modelbanen en diorama's, waarover in de
Internationale pers uitvoerig werd
gepubliceerd, komen voor het eerst buiten
de grenzen en worden als primeur op
Rail'87 gepresenteerd. Natuurlijk zullen
ook de Nederlandse hobbyisten - die zich
overigens tot de TOP van modelbouwers
mogen rekenen - zich van hun beste kant
laten zien. Niet alleen op het gebied
van loc's en ander rollend materieel, maar
ook op het gebied van landschaps stoffering
kunnen zij zich meten aan de buitenlandse
inzendingen.
Dus Rail '87, in de Brabanthallen in
Den Bosch op 9,10 en 11 oktober a.s.

D.A.T. IN DE BRANDING

Onlangs werden er door het parlementslid
Moorhouse vragen gesteld over DAT (Digital
Audio Taperecording) in een commissie van
Europeese Parlement.
De vraag aan deze commissie was als volgt:
Zou de commissie willen aangeven
welke maatregelen men denkt te nemen tegen
het commercieel gebruik van geluidsbanden,
waarmee de Europese muziek industrie wordt
geconfronteerd. Welke maatregelen
zullen worden genomen om het kopieeren
van CD's op digitale tape tegen te gaan?
Of wacht men op de publicatie van het
'groene boek' af? (Hierin zullen dan de
auteursrechten en de EEG beschikkingen om
het gebruik van nieuwe technologieen te
reglementeren worden vastgelegd.)
Het antwoord op deze vragen werd gegeven
door Lord Cockfield, vice-president van
de commissie. De commissie vindt het
niet passen om nu al maatregelen te gaan
nemen omdat er vooralsnog heel weinig DAT
machines zullen worden verkocht. Tegen de
tijd dat de DAT-recorder gemeengoed zal
zijn geworden zullen vermoedelijk alle
rechten geregeld zijn.

EUROPEES AUTOTELEFOONNET KOMT

In de vergadering van de directeuren
van de Europese PTT-administraties (CEPT)
is door Nederland, Belgie, Duitsland,
Denemarken, Zweden en Noorwegen, Finland,
Frankrijk, Ierland, Italie, Engeland, Spanje,
en Portugal een principe-verklaring
ondertekend om samen te komen tot een
europees netwerk voor het gebruik van
autotelefoons. Het systeem zal werken in de
900 MHz-band, waarbij digitale techniek
zal worden toegepast. Het gaat om een
cellulair systeem waarbij dezelfde
frekwenties en kanalen steeds opnieuw worden
toegepast in honingraat achtige vakken die
verdeeld zijn over heel Europa.
Verwacht wordt dat de indienst stelling
in de loop van 1999 plaatsvindt. In 1993
zullen de verschillende hoofdsteden
van de genoemde landen van het nieuwe
Europese systeem zijn voorzien, inclusief
het grootste vliegveld van het land.
Een volgende doelstelling is de vergroting
van het verzorgingsgebied naar alle
transportwegen tussen de hoofdsteden,
te realiseren tegen 1995. Overeenstemming is
bereikt over de technische specificaties,
zowel als over de operationele aspecten.
Ieder land zal zelf de tarieven bepalen.
