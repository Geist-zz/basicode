37, don 18 sep 1986

NOG EEN KOOPGIDS

Een koopgids hadden we op de Firato vergeten
bij de beoordeling. Hij komt van Hifi/Video
Test. Dit blad is gevestigd in Deventer en
komt van de gelijknamige uitgever. Hoewel
het blad geen tabellen geeft en vergelijking
in prijs is het toch een waardevol tijdschrift,
met name als het om audio-apparatuur gaat.
Vanouds heeft Hifi/Video Test een pre op dit
gebied en dat is aan de uitgave duidelijk te
merken, hoewel er ook een video-recorder in
wordt getest en het ITT-digitaal concept
voor TV's uit de doeken wordt gedaan. Alle
Firatonieuwtjes staan er in, dat is zeker.
En veel nieuws over (grote) luidsprekers.

GROOTLETTER KAART

Er komen nog steeds vragen binnen over de
grootletterkaart die door de Groningse technici
A Arends en J Breider is ontwikkeld. Het is
een soort grafische kaart die grote letters
genereerd op IBM-PC-achtige computers. De
bedoeling is om daar slecht ziende mensen
mee te helpen. Het bedrijfje van de beide
ontwerpers, die de visuele handicaps van
mensen maar al te goed kennen, heet Alva.
De grootletterkaart maakt van de 80 tekens
op een regel twee regels van 40 tekens die
dan onder elkaar staan. Hierdoor kunnen
vijf regels worden weergegeven met de letters
zowel in horizontale als verticale zin 2x
vergroot. Het adres van Alva (Ontwikkeling
van Apparatuur voor Lichamelijk, Visueel en
Auditief Gehandicapten) is Haddingstraat
35c, 9711 KC Groningen, tel:050-140701.

FIDO NETWERK NIEUWS

Sinds enige tijd is fido_arnhem verhuisd. Dit
zou niet noemenswaardig zijn geweest als niet
ook het telefoonnummer was veranderd. Het
nieuwe nummer is: 085-233377, aldus de sysop
van dit systeem: Jeannette Kooij.

Er is ook een zeer goed BBS in Noordwijkerhout
dat door mensen van de ESTEC ruimtevaart centr
te Noordwijk in stand wordt gehouden. Tevens
wordt hier erg veel internationaal gewerkt.
Het telefoon nummer is 02523-76016.

Sinds juni bestaat er een FIDO die speciaal
bedoeld is voor gelicenseerde zend- en
luisteramateurs. De naam is FIDO-HAM-APD, tel:
055 (Apeldoorn) - 793148. Het bulletin board is
24 uur per etmaal beschikbaar op 1200/75 en
300/300 baud. De genoemde doelgroep krijgt
vanzelf na een paar dagen een hoger privilege.
Anderen mogen er ook gerust rondneuzen, meldt
Ron Goossen, PE1HIZ, maar misschien is het voor
hen wel minder interessant.

50 MHZ VOOR PACKET RADIO?

U weet natuurlijk van de plannen om Hobbyscoops
Fido te combineren met amateur packet radio.
Maar wat te denken van het volgende bericht
dat via het internationale Fido netwerk naar
ons komt? De amerikaanse FCC (Federale
Communicatie Commissie) beraadt zich over een
voorstel om een weinig benut stukje van het
frekwentie spectrum (52-54 MHz) van de Amateur
Radio Band toe te wijzen aan een PDRS (Packet
Switching Public Digital Radio Service). Het
gaat hier om het gebruik voor electronic mail
en datafile transfer via 1 Mbit/sec store and
forward. Elke gebruiker met een 'slim' modem
en zend/ontvanger prijs ca $400, naar wens
gekoppeld aan een PC, is dan een knooppunt in
het radionetwerk. Het slimme doosje luistert
continue naar voor hem bestemde 'packets' of
die hij kan doorgeven aan andere nodes in zijn
buurt, volgens Zipcode (postcode). De zenders
hoeven maar een klein bereik te hebben.

RADIO ZENDAMATEURS TEGEN

Zendamateurs hebben hebben zich tegen dit
voorstel verzet omdat ze de 2 MHz van hun band
niet willen afstaan. Het voorstel is van Donald
Stoner uit Redmond, Washington. De FCC zal voor
november 86 haar uitspraak bekend maken. Aldus
Jaap van Till, uit Amsterdam. De Nederlandse
situatie is anders omdat 52-54 MHz hier niet
door PTT is vrijgegeven. Was het wel het geval
en zouden de Amerikaanse amateurs zelf met
packetradio in dit gebied aan de gang gaan, dan
zou een eventuele koppeling met overkomende
satellieten tot de mogelijkheden behoren.
Maar misschien wordt dat in de 430 MHz band
verwezenlijkt. Dit soort zaken zouden door
zendamateurs echt mondiaal aangepakt moeten
worden, met steun van IARU en ITU. Dan pas
is een echt wereldwijd en prachtig brievenbus
systeem mogelijk per radio.

SHARP GEDUMPT

Plotseling zijn er zo'n 5000 Sharp MZ-800
computers gedumpt door de Kwantum hallen. De
computer, die niet zo erg liep, is dus door de
importeur in de steek gelaten, ondanks trotse
verklaringen dat Sharp (evenals NEC) niet zou
meedoen aan de MSX-norm. Of misschien daardoor
juist. HCC en Hobbyscoop worden overspoeld met
vragen over het apparaat. Ooit hebben wij wel
eens een voorlopig vertaalprogramma voor de
MZ-700 uitgezonden (een leesroutine) maar
daar volgden niet zoveel reacties op. De
MZ-800 kan ook de MZ-700 mode nabootsen en
zou dus met Basicode kunnen werken. Wij zoeken
het voor u uit. Het is inmiddels mogelijk om
lid te worden van de Sharp-GG via het
HCC-hoofdkantoor: adres zie agenda.

MACINTOSH CONVENTIE

Helemaal in Amerikaanse stijl wordt binnenkort
in Antwerpen de Macintosh Benelux conventie
gehouden. Dat gebeurt op zaterdag 25 oktober.
Een flink deel van het Switel Eurotel in
Antwerpen is ervoor afgehuurd. Hij duurt van
9-19 en er is zelfs een prijs aan het verblijf
gekoppeld. De toegang kost f 100.- incl.
lunches en versnaperingen. Het Switel hotel
is met de trein te bereiken, 200 m van station
Antwerpen Centraal. Overnachten is zelfs
mogelijk. Inlichtingen bij Macclub Benelux,
Wirtzfeld 140, B-4761 Bullingen.

EXIDY SORCERER DAG

De elfde Sorcerer dag is in aantocht. Zoals
gebruikelijk wordt die gehouden in Kunstmin
te Gouda op de Boelekade 69. Die lokatie is
zowel per trein als per auto makkelijk te
bereiken. Een van de zaken die aan de orde
komt is RAM uitbreiding tot 720 K. Ook als
bouwpakket. Er is veel software en ook een
modificatie cassette-ingang. Bij Hobbyscoop
weten hoe nodig dat is. De inbouw inverter
voor video houdt verband met BEXT8, een
uitbreiding van de Basic en met Viditel.
Inlichtingen bij Exidy Sorcerer GG in de
Pr. Hendrikstr 3d, 3071 LG te Rotterdam.

NATIONALE MODELBOUW WEKEN

Van 28 sept tot 19 oktober wordt weer de
Nationale Modelbouw Manifestatie gehouden.
Dat gebeurt in Soesterberg, in het Militaire
Luchtvaart Museum. Er zullen eigengebouwde
scheepsmodellen, vliegtuigmodellen en
voertuigen worden opgesteld. Er wordt ook
een vliegtuig modellen wedstrijd gehouden
waarbij de Spitfire dit jaar centraal
staat. Aanmeldingen voor de wedstrijd bij
postbus 55, 3402 DB Oudewater. Er zijn aardig
wat prijzen te verdienen. Het museum is
di t/m vrij open van 9-17 en zondag van
13-17. Verenigingen als NVM, IPMS, TWENOT en
KNVVL geven hun medewerking.

DOCUMENTATIE SERVICE

Er bestaat in Nederland een Stichting
Documentatie Dienst Nederland. Die Stichting
levert normaal aan de handel schema's van
videorecorders, TV's en radio's. Uiteraard
ten behoeve van reparatie. Voor hobbyisten
kan het nuttig zijn over een compleet schema
van de home-computer te beshikken. Dat kan
de stichting ook leveren, althans voor de
meest bekende computers. Inlichtingen via
postbus 345, 7550 AH Hengelo, tel: 074-
913070.

HOBBYSCOOP BINNENKORT

-Test Toshiba T-1100 draagbare computer
-Test heel goedkope, goede printer
-Test erg goedkope PC's
-Nieuwe elektronica publicatie
-Verhaal over netwerken en Token-ring
-Grafische mogelijkheden en video
-Nieuwe MSX-computer en muis
-Nieuws van de HCC-dagen
-Test van 23 cm-portofoon

PRIJZEN BASICODE PROGRAMMEREN

-complete PC-uitrusting
-letterkwaliteit printer
-Commodore 128 + toebeh.
-10 gratis lidm HCC
