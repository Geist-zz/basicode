34, Don 28 aug 1986

OPKIKKERTJE

'Sinds enige weken ben ik vaste luisteraar van
Hobbyscoop', schrijft W Verduin uit Nieuwegein.
Via de kabel heb ik uistekende ontvangst en
probleemloze weergave met de Philips MSX-2. En
dan vraagt hij om de Beeldkrant niet al te
lang te maken. 'Ga zo door' besluit dhr Verduin
zijn opkikkertje. Flip Develter vindt het erg
interessant als er MSX-programma's worden
uitgezonden. Hij meldt ook, uit Belgie, dat de
ontvangst van zowel Radio 1 als 5 beter is
geworden. Hij merkt op dat er weliswaar
iemand de BRT door 1008 kHz heeft gehoord,
maar dat zoiets absoluut nie40waar kan zijn.
Zo is het. Nu hoort u het eens van een echte
Belg. Ook een goed rapport van landgenoot
Rudy Beernout uit Isegem wat Basicode en
MSX betreft. Bedankt mensen en wat betreft MSX:

ALLERLAATSTE MSX-proef

Vandaag de herhaling van de MSX-proef die via
middengolf is misgegaan. Wat er precies
is scheefgegaan is niet te zeggen, maar het is
niet in de studio gebeurd. Misschien had de
MSX die we gebruikten een slechte dag. We
willen best op regelmatige basis programma's
uitzenden, maar dat hangt grotendeels van uw
reacties af of we daar mee kunnen doorgaan:

1: is er genoeg belangstelling voor die
programma's

2:zijn er genoeg MSX-programma's om uit te
zenden?

Wij kunnen (uiteraard) alleen zelf ontworpen
programma's uitzenden en die moeten van
de luisteraars komen. Met Basicode is dat niet
zo'n probleem. Programma's moeten voor Basicode
meestal opnieuw geschreven worden en dat
verhindert meestal slaafse navolging of overtypen
van programma's uit boeken. Bovendien garandeert
NOS-Basicode een groot aanbod van veel
computers, waardoor er genoeg aanbod van nieuwe
programmatuur komt. Vooralsnog denken wij dat
zoiets niet met MSX kan. Inmiddels hebben we
enkele programma's gekregen die bekeken worden.
Ondertussen kunt u natuurlijk ook Basicode
programma's inzenden. Daar kunt u prijzen mee
winnen: zelfs een complete PC!

NOOIT PROBLEMEN

Mijn Goldstar weigert nooit, meldt
P Staphorius uit Delft. Dhr J. Subelack,
een oude bekende van Hobbyscoop, schrijft uit Den
Bosch althans nooit storing te hebben via de
kabel. En Chris van Offeren meldt een nog
betere ontvangst via middengolf met een
eenvoudige recorder dan via FM. 't Is maar
waar je aan gewend bent. Wel stelt hij de
vraag, net als een paar andere luisteraars,
waarom wij nu juist de proef met MSX doen
en niet met bijv. de Commodere die toch
rijkelijk is vertegenwoordigd in de kring
van luisteraars. Goede vraag, maar heel
vroeger zonfen we - voor Basicode - al
programma's uit voor elke computer. En het
uitzenden van Commodore programma's was
bepaald geen succes. De apparaten zijn
gevoelig voor de fase van het signaal en de
overdracht gaat tergend langzaam. Elke
storing maakt inlezen onmogelijk. Daarom kwam
er Basicode. Bij MSX is het wat anders. De
machine heeft ook een 1200 baud (vlugge)
overdracht en hij is niet erg storings
gevoelig. Bovendien zijn er prachtige
plaatjes over te seinen in de MSX-norm, die
- althans in Nederland - behoorlijk is
aangeslagen. Dat is tevens het antwoord op
de vraag van F. Berlijn uit Oosterhout
onder de kop: 'Wordt MSX geplugd?' En hij
wil dus dat we NIET doorgaan. Liever
Basicode. Overigens krijgen we straks op
zondagavond er 5 minuten bij: het
computerblok duur dan 20 minuten, dus er
is wat ruimte. En zolang: Let op Ned-2
bij de TV!

VERTAALPROGRAMMA

Wij zouden overigens - nu we het toch over
de populaire C-64 hebben - best wel een
nieuw vertaalprogramma voor de computer
willen lanceren. Al dat gedoe met die
Sys-nummer is niet bepaald gebruikers
vriendelijk. Heeft u het programma zelf al
verbeterd? Stuur ons het resultaat toe en
uw mede-computeraars profiteren ervan. We
zijn benieuwd. We krijgen nog steeds veel
brieven van mensen die niet weten hoe ze
die Commodore Sys-nummers moeten behandelen.
Hoewel, zelfs Harry Eyck uit Neer krijgt
de Beeldkrant nu in zijn Commodore, maar dat
was een kwestie van doorzetten en proberen
de ontvangst te verbeteren.

VERTAALPROGRAMMA'S

Er komen trouwens nieuwe vertaal programma's
aan. Dat weet u inmiddels hopen wij. Herald
van den Breggen schreef een lees-routine
voor de Schneider onder CP/M 2.2. De routine
laadt snel in, maar kan dus niet (nog) niet
schrijven. Daar hebben wij een programma van
Frants Liisberg voor, dat trouwens geschikt
is voor alle Amstrad/Schneiders. Het vertaal
programma gaat op 10 sept de ether in,
zodat de Schneider computers binnenkort op
volle toeren meedraaien met NOS-Basicode.
Daarnaast zenden we op 17 september een nieuw
programma voor de Acorn Elektron uit en op
woensdag 24 sept het voorlopige leesprogramma
van de Memotech computer. Het programma van
Herald is op woensdag 1 okt aan de beurt. Dit
allemaal op de woensdag, omdat we de vertaal
programma's altijd op FM moeten
uitzenden.

AANBIEDING

De bouwdoosjes uit Duitsland die wij in het
programma noemden staan in een nieuwe
Nederlandse catalogus die gratis te verkrijgen
is. Hobbyscoop luisteraars hoeven bovendien
geen postzegel te plakken mits ze onderstaande
bonnen gebruiken die zich gemakkelijk laten
uitprinten. Plak adres van de Windmolen
aan de voorzijde op een enveloppe. Vul de
bon in en stop die erin. Plak het geheel
dicht en stuur het op voor gratis informatie
dankzij Hobbyscoop.

----------------------------------

      De Windmolen

      Antwoordnummer 1001

      7500 VB  ENSCHEDE

----------------------------------

SVP INVULLEN

--------------------------------------------
Stuur mij svp gratis catalogus:

naam:

adres:

PC+plaats:

Speciale interesse:
                   Computers
                   modelbouw
                   zend & ontvangen
                   algm elektronica

* doorstrepen wat u NIET interesseert
  Hobbyscoop - Hilversum - gratisbon
--------------------------------------------
