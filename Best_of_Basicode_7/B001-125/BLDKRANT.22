22, woe 02 juni l986

GEEN BEELDKRANT

Komende weken geen Beeldkrant. In
plaats daarvan programmatuur op de
woensdagavond. De eerstvolgende
Beeldkrant verschijnt op woensdag 25
juni weer. Donderdag 26 juni hopen we
dan de Basicode programmatuur proeven
ZONDER optimod, als alles meezit. Twee
Basicode inzendingen dus op woe 11 en
18 juni. Houdt u daar rekening mee.

In de zomermaanden gaat Hobbyscoop
ditmaal een maand op reces. Gebrek aan
mankracht en geld spelen een rol bij
dit besluit. Van half juli tot half
augustus zijn we uit de ether. Het
nieuwe seizoen wordt dan voorbereid. In
het najaar dan meer techniek en
communicatie.

COMMUNICATIEDAG

Op zaterdag 7 juni 1986 wordt de eerste
Landelijke Computer Communicatie Dag
(kortweg LCCD) georganiseerd. De
organisatie gaat uit van de Nederlandse
Hobby-computerclub HCC. Iedereen heeft
op die dag toegang tot de (gratis
toegankelijke) bestanden die er in
Viditel te vinden zijn en tot het
landelijke netwerk bij uitstek voor de
compu-hobbyisten: het HCC-Fido net.
Omdat in Viditel de mogelijkheid
geboden wordt om tot 600 deelnemers
gelijktijdig on-line te hebben, zullen
de meeste ogen op Viditel gericht zijn.
Elke computer hobbyist (dus ook
niet-Viditel abonnee) kan meedoen omdat
PTT-Viditel voor die dag een algemeen
toegangsnummer, een codenummer en een
privecode vrij geeft.

TELEFOON GOEDKOPER

Als u op 7 juni 06-8421 of 06-8422
belt, dan vindt u het introduktiebeeld
van Viditel. De codes zijn nu
respectievelijk 123456, 7890 en lccd
(dus niet LCCD). Niet alleen zullen
alle gratis pagina's in Viditel kunnen
worden opgeroepen, tevens zal er
uitgebreide informatie over
datacommunicatie te vinden zijn. Ook
voor de Viditel-abonnee is het
interessant om gebruik te maken van de
twee 06 nummers. Niet alleen kost het
hen geen toegangstijd tot Viditel, ook
het telefoontarief is humaan (dus niet
gratis).

DESKUNDIGEN HULP

Deze informatie over datacommunicatie
zal worden verstrekt door grootheden op
hun kennisgebied. Zij presenteren zich
in een aantal pagina's en vertellen wat
hun visie op hun terrein van de
computercommunicatie is. Deze
deskundigen kan men hierna om een
nadere toelichting vragen over hun
visie, hun type producten/service etc.
Deze vragen en antwoorden worden in de
1600 voor dit doel ter beschikking
gestelde Viditel pagina's vrijgegeven.

WIE DOEN MEE ?

De PTT is de beheerder van vele media
waar we gebruik van maken en ziet toe
op de bepalingen waaraan wij en onze
apparatuur moeten voldoen, wil het ons
toegestaan zijn om gebruik te maken van
telefoonnet of ether. De PTT zal daarom
een toelichting geven over de ethische,
juridische en technische kant van
telecommunicatie. Tevens is de PTT door
haar dochter Viditel belangrijk voor de
computer communicatie gebruikers.

A3-Info is wat in de Viditel
terminologie een paraplu-organisatie
genoemd wordt. Een paraplu-organisatie
overkoepeld bestanden voor bedrijven,
instellingen en verenigingen waardoor
zij via het medium Viditel-informatie,
faciliteiten en eventueel software
kunnen verstrekken. Het beheer van het
voor deze dag gecreeerde bestand wordt
door A3-Info verzorgd.

HCC ERG ACTIEF

De Hobby Computer Club komt om drie
redenen in aamerking. HCC is het
grootste computer verband van amateurs
in Nederland. Van een NATIONALE
communicatiedag zonder HCC kan geen
sprake zijn. HCC heeft voor Nederland
FIDO geadopteerd. Hiermee maakt HCC het
haar leden mogelijk om in Nederland
goedkoop en doeltreffend files te
verzenden en ontvangen voor de prijs
van een plaatselijk telefoontje. Dit
kan, omdat in elk telefoonrayon wel een
FIDO knooppunt (node) is (of komt). Ook
als een file naar een andere node moet,
kost dit praktisch niet meer dan twee
tot drie telefoon tikken. 

OVERZICHT NODES

Naam              node no.   tel:
FIDO-NL1 2400 baud -  1- Ede
08380-37156
HCC-Amsterdam-1    - 11-     020 
-154154
HCC-Rozenburg-1    - 12-    
01819-18168
HCC-Amersfoort-1   - 13-     033 
-755444
HCC-Eindhoven-1    - 14-     040 
-481792
HCC-Leiden-1       - 15-     071 
-125125
HCC-Sittard-1      - 16-    
04490-27474
HCC-Arnhem-1       - 17-     085 
-430608
HCC-Kampen-1       - 18-    
05202-24380
HCC-Groningen-1    - 19-     050 
-145145
HCC-Hoorn-1        - 20-    
02290-34046
HCC-Almelo-1       - 21-    
05490-62542
HCC-Middelburg-1   - 22-    
01180-34336
HCC-CP/Mgg         -100-     074 
-423860
HCC-IBM/PCgg       -102-     02286-1421
HCC-Nieuwsbrief    -201-     072 
-616024
HCC-NOS/HOBBYSCOOP -202-     035 
-45395

DIVERSEN VIDITEL

Muurkrant is een bulletin board dat al
sinds jaar en dag informatie, hints en
tips verzorgt over zaken die varieren
van commmunicatie met behulp van
bakkies of satellieten en zo. Vidicode
is de importeur van de WS2000 en andere
modems die op de amateurmarkt populair
zijn. Voor de BBC computer heeft men
het programma 'Vidicode' geschreven.
Een communicatieprogramma in ROM voor
gebruik conform het Viditel protocol.
Hierop aansluitend is een bulletin
board geschreven. Dit programma is
'supported freeware', waardoor iedereen
die een eigen bulletin board wil
opzetten de mogelijkheid daartoe heeft.
ECD is een bedrijf dat aktief werkt aan
software en hardware ontwikkelingen.
ECD ondersteunt het Viditel-protocol
met een tweetal producten: een Viditel
ROM 'Beebtel' en een bulletin board
programma 'Poseidon' genaamd. Beide
produkten worden door het Engelse Acorn
internationaal verkocht. Philips is het
Nederlandse bedrijf dat werkzaam is op
bijna elk gebied van electronica en
communicatie. Als het geen Philips
heet, dan is er wel een dochter die een
facet belicht. Philips is daardoor in
de positie om een beeld te geven van
wat de computer communicatie in de
toekomst vermag.

ROL VAN FIDO

Ook het HCC-fido net zal zich op 7 juni
presenteren als een veelzijdig medium.
Fido zal dan toegankelijk zijn voor
iedereen en de Fido-beheerders zullen
paraat staan om indien gewenst uitleg
te verstrekken over communicatie in het
algemeen en Fido in het bijzonder.
Computerclubs organiseren die dag
bijeenkomsten waar communicatie het
onderwerp van de dag is en de voor
communicatie benodigde hard- en
software gedemonstreerd wordt. Ook de
verschillende protocollen kunnen daar
dan 'live' getoond worden. Iedere
organisatie, ieder bulletin board,
iedereen die zin heeft om aktiviteiten
in dit kader te organiseren, is hiertoe
welkom. Een vergelijkbare communicatie
dag wordt maandag 9 juni gehouden voor
het onderwijs. Het is dan alleen voor
scholen mogelijk gebruik te maken van
de bijzondere pagina's van Viditel.
Iedere andere gebruiker van Viditel is
dan van dit bestand uitgesloten.

RUSSEN IN RUIMTE

Op woensdag 21 mei is 's morgens een
nieuwe SOYUZ gelanceerd vanaf
Baykonoer. Het betreft hier een SOYUZ
TM kapsule, een door ontwikkelde versie
van de SOYUZ. Deze onbemande vlucht was
de eerste testvlucht van de SOYUZ TM.
De kapsule werd getest tijdens een
autonome vlucht van twee dagen, waarna
op vrijdag 23 mei een automatische
koppeling werd uitgevoerd met het nu
onbemande ruimtestation MIR. De
testvlucht werd als compleet geslaagd
beschouwd. SOYUZ TM, die net als de
vorige SOYUZ-versies drie kosmonauten
kan herbergen, heeft een aantal nieuwe
systemen aan boord, namelijk een nieuw
naderings- en koppel- systeem, nieuwe
radio- en reddings-apparatuur, een
nieuwe raketmotor, en een nieuw
parachutesysteem voor de landing.

LOSKOPPELEN

Het ziet er dus naar uit dat de
SOYUZ-kapsule over enige tijd weer zal
worden losgekoppeld van MIR en naar de
aarde zal terugkeren om dan het nieuwe
parachutesysteem te testen met een
landing in Rusland. De SOYUZ TM is
speciaal ontwikkeld om te worden
gebruikt voor het transport van
kosmonauten en materialen van en naar
ruimtestations als MIR. De kosmonauten
Kizim en Solovjov, die zich sinds 6 mei
aan boord van SALYUT 7 bevinden, zijn
daar bezig met allerlei
wetenschappelijk onderzoek, onder
andere op het gebied van geo-physica en
aardobservatie. Waarschijnlijk blijven
zij nog geruime tijd aan boord van
SALYUT 7.

DOMTOREN

Tot 30 juni is de Domtoren voor
iedereen toegankelijk. De Stichting
Lift-off heeft niet alleen een
afbeelding van de Saturnus V raket
tegen de Domtoren laten bevestigen maar
ze heeft ook een lift laten bouwen. Van
10 tot 22 uur kan men voor f 5.- naar
boven. Ook invaliden kunnen nu eens de
Domtoren bezoeken. De hoogte is 103
meter. Er gaat een bus vanaf de
expositie Space '86 (een Spacebus).

APPLE MAC GOEDKOPER

Apple heeft aangekondigd de prijzen van
de computers aan te passen. Dat gebeurt
om de markt te volgen en om de nieuwe
produkten te pousseren. Als ze maar
niet vergeten dat de company groot
geworden is met de II. De Mac met 512 K
RAM en een nieuwe diskdrive met daarop
800 K opslagruimte kost nu f 6995.-
Inclusief is dat f 8324.- De Harddisk
van Apple kost nu f 4995.-: inclusief f
5944.- Er is 20 MB opslag. De grote Mac
met 1 MegaByte aan boord doet nu f
8995.- Inclusief is dat f 10.704.- Er
is ook een pakket samengesteld met Mac
en hard disk en printer II. Hat gaat
ook om een Mac Plus en kost (met
Microsoft's Excel) f 17.850.-

FREKWENTIES

OP 3 juni 's nachts veranderen twee
Nederlandse FM-omroepzenders van
frekwentie. In Hulsberg gaat de zender
die Radio 3 uitzendt van 101,2 naar
103,9. De nieuwe frekwentie van de
zender Roermond voor Radio 1 en
regeionaal wordt 100,3 in plaats van
102,1 MegaHertz. De veranderingen zijn
het gevolg van de ingebruiknemen van
nieuwe FM-zenders in Belgie en
West-Duitsland.

OVERZICHT

Station    Oude frekw Nw frekw
Egem            100,7    100,1
Aachen          102,5    100,8
Donnersberg     103,1    101,1
Langenberg      100,4    103,3
Liege Bol d'Air 102,4    103,6
Lille           102,3    103,7

DIVERSE NIEUWTJES

Dezer dagen is PTT een nieuwe draagbare
autotelefoon voeren. Het is de Carvox
2453. Hij heeft allerlei handige
funkties. Alleen telefoneren in
Luxemburg en Nederland blijft
natuurlijk per autotelefoon wel duur.
Begin 1987 kan de autotelefoon ook in
Belgie worden gebruikt. Verder heeft
PTT een telefoon in het pakket
opgenomen die Voxmix 120 heet en die
ook creditcards kan lezen en
controleren. Sperry en Texas
instruments gaan samenwerken bij
kunstmatige intelligentie in samenhang
met Personal Computers. Men begint met
het geven van lessen. Inlichtingen:
Sperry 020-5677367. Texas Instruments
020-56022911.

ONTVANGERS

In Funkschau nummer 10 staat een
overzicht van 24 wereldontvangers in de
prijsklasse van 90 tot 3200 DMark.
Hoewel niet volledig, toch een aardige
test. Jonathan Marks van de
Wereldomroep meldt dat er binnenkort
een topontvanger komt van JRC de NRD
525. We zullen hem zeker testen. Als u
hem wilt kopen moet u wel en flinke
buidel geld meenemen. Overigens: Amcom
in Aalsmeer bericht ons dat de
ontvanger die van 25 MHz tot 2000 MHz
loopt, de IC-R7000, in Nederland is
gearriveerd.
