98, woe 14 okt '87

HOE U KIJKT EN LUISTERT !

Van de afdeling Kijk en Luisteronderzoek
van de NOS verscheen het rapport: 'Bezit
audiovisuele apparatuur en ontvangst
mogelijkheden buitenlandse zenders
in 1986.' Een dikke, maar interessante
pil die we even voor u hebben uitgeplozen.
Waar mogelijk worden de uitkomsten uit 1986
vergeleken met de resultaten vanaf 1980.

Televisie bezit: In 1986 was 98% van de
ondervraagden in het bezit van een TV.
Het kleurentelevisie bezit was in 1986 al
opgelopen tot 93%, het zwart-wit bezit zakte
naar 22%.

ONTVANGST BUITENLAND

De ontvangst mogelijkheden buitenlandse
TV-zenders hangen natuurlijk ten nauwste
samen met de aansluiting op het centrale
antenne systeem.
Ten opzichte van 1984 en 1985 zijn de
percentages Nederlanders vanaf 12 jaar die
in 1986 Duitsland 1, 2 en 3 konden ontvangen
gestabiliseerd: ruim 80% kon Duitsland
1 en 2 redelijk goed ontvangen, 77% beschikte
tevens over een redelijke ontvangst van
Duitsland 3.
De ontvangst mogelijkheid van BRT 1/2, RTBF
1/2 en BBC 1/2 nam in 1986 in vergelijking met
voorgaande jaren respektievelijk met 7%, 3% en
6% toe. Het percentage Nederlanders van 12 jaar
en ouder dat in 1986 Sky Channel kon ontvangen,
bedroeg 49%. Voor Music Box (m.i.v. 31 jan.
Super Channel geworden) bedroeg dit
percentage 35% en voor TV-5 24%.
Van belang is niet alleen de mate waarin
afzonderlijke buitenlandse TV-zenders
kunnen worden ontvangen, maar ook het aantal
buitenlandse zenders dat men kan ontvangen.
In 1986 kon 91% van de ondervraagden een
of meer buitenlandse zenders ontvangen.
Opvallend was de sterke stijging van het
percentage personen dat 8 of meer buitenlandse
zenders kon ontvangen: in 1980 nog 1%,
in 1985 26% en in 1986 40%.

RANDSTAD EFFECT

De Engelse zenders BBC 1/2 en ITV
konden in 1986 op relatief grote schaal
ontvangen worden in de drie grote steden
en in de Provincie Zuid-Holland. De
ontvangst mogelijkheid van de Franse
zenders 1 t/m 3 kwam relatief ook veel voor
in de drie grote steden. De zender TV-5 kon
door relatief veel mensen ontvangen worden in
de drie grote steden en in de provicies
Zuid-Holland en Groningen (van satelliet).
De ontvangst mogelijkheid van de satelliet
zenders Sky-Channel en Music Box kwam
veruit het meeste voor in de drie grote
steden (resp 94% en 84% van de ondervraagden
kon deze zenders ontvangen) De ontvangst
mogelijkheid van Sky-Channel kwam ook relatief
veel voor in de provincies Zuid-Holland en
Utrecht.

AFSTANDSBEDIENING / TELETEKST

In 1986 was bij 44% van de ondervraagden
het gezinstoestel uitgerust met een afstands
bediening. In 1981 was dit nog 18%.
In 1986 bezat 19% van de ondervraagden
een TV-toestel met Teletekst op het
scherm kan oproepen met behulp van de
afstands bediening van het toestel. In 1984
had 9% van de ondervraagden de mogelijkheid
tot ontvangst van Teletekst en in 1981 was
dit nog maar mogelijk bij 1%.

14% van de ondervraagden had in 1986
een toestel dat geschikt is voor stereo
weergave van het geluid bij televisie
uitzendingen.

VIDEO

Het aantal huishoudens in Nederland dat
een videorecorder bezit is de laatste
jaren sterk toegenomen: in 1980 was bij
3% van de gezinnen een videorecorder in
huis aanwezig, in 1983 bij 12%, terwijl
het VCR bezit in 1986 al was opgelopen
tot 30%. Dit betekent dat er in Nederland
inmiddels ongeveer 1.620.000 gezinnen
zijn die een videorecorder bezitten.
Wanneer men uitgaat van persoonsgegevens
dan blijkt het percentage Nederlanders
van 12 jaar en ouder, bij wie eind '86
een videorecorder in huis aanwezig was
zelfs 33% te bedragen. (verm. eenpersoons
huishouden).
In 9% van de huishoudens werd nooit
een videocassette gehuurd (bij personen
ook 9%), 6% huurt 1 a 2 maal per maand
een videocassette (bij personen 7%).
In 16% van de huishoudens en bij 17%
van de personen werden in 1986 minder
dan 4,5 uur per week gekochte, gehuurde
of zelf opgenomen videobanden afgespeeld.
Van de ondervraagde huishoudens gebruikte
8% (9% bij personen) de video 4,5 tot
8.5 uur per week voor afspelen van
videocassettes.

RADIOBEZIT

Het radiobezit is vanaf 1980 onveranderlijk
nl 99%. Het aantal personen dat beschikte
over 1 radio is van 1980 t/m 1986 afgenomen
van 28% naar 23%, het percentage ondervraagden
met 2 radio's bleef vrijwel gelijk (29% in
1980 en 28% in 1986). Het antal mensen met 3
radio's thuis liep op van 42% in 1980 naar
48% in 1986.
In het verslagjaar heeft het draagbare radio
bezit in vergelijking met vorige jaren
nauwelijks wijzigingen ondergaan. Bij 39% van
de ondervraagden was er in 1986 1 zo'n radio
thuis aanwezig, 19% bezat 2 draagbare radio's
en 10% had 3 en meer van die apparaten.
Het bezit van de radio/cassette combinatie
is vanaf 1980 met 19% toegenomen. In 1986
beschikte 41% van de ondervraagden over
1 radio/cassette combinatie, 20% had er
twee en bij 12% waren er 3 en meer aanwezig

STEREO MOGELIJKHEDEN

Bij 10% van de ondervraagden was in 1986
geen stereo-weergave mogelijk op hun radio.
Voor 54% was stereo-weergave mogelijk
op 1 van de radio's, bij 22% op 2 van de
radio's en bij 12% bestond deze ontvangst
mogelijkheid op 3 van de radio's. Bij
vrijwel alle ondervraagden (99%) was er in
1986 FM-ontvangst mogeijk op 1 of meer van
de aanwezige radio's. Bij 28% op 2 van de
radio's , en bij 41% was deze ontvangst
mogelijkheid aanwezig op 3 van de
radio's en meer.

In 1986 beschikte 28% van de ondervraagden
over de mogelijkheid tot ontvangst van de
middengolf op 1 van de radio's. Bij 27%
was deze ontvangstmogelijkheid aanwezig
op 2% van de radio's en bij 40% op 3 van
de radio's en meer. In 1986 waren er bij
55% van de ondervraagden 1 of meer radio's
aangesloten op een centraal antenne systeem
of kabelnet.

AFSPEELAPPARATUUR

Het bezit van platenspelers is de
afgelopen 5 jaar nauwelijks gewijzigd.
Bij 12% van de ondervraagden was er in
1986 geen platenspeler aanwezig, 62% had
1 platenspeler, 16% bezat er 2 en 10%
had er 3 of meer.
Vanaf 1980 is het cassetterecorder bezit
met 26% toegenomen. In 1986 was 45% van de
ondervraagden in het bezit van 1 recorder
22% had er 2 en 20% bezat 3 recorders
en meer.
Het CD-speler bezit is in 1986 ten opzichte
van 1984 en 1985 verdubbeld (van 2% in 1984 en
1985 naar 4% in 1986).

APPARATUUR IN DE AUTO

Het personenauto bezit is vanaf 1980 vrijwel
gelijk gebleven. In 1986 was 65% van de mensen
in het bezit van 1 personenauto, 10% bezat 2
auto's en 2% van de ondervraagden had
er 3 en meer.
In 1986 was er bij 59% van de ondervraagden
in 1 van de auto's een radio aanwezig, bij
8% was dit in 2 van de auto's het geval.
Het bezit van cassette spelers in de auto is
vanaf 1980 met 20% toegenomen. In 1986
beschikte 38 % van de ondervraagden in 1
van de auto's over een cassette speler, bij
4% in 2 van de auto's en 1% had een cassette
afspeler in 3 of meer van de auto's.

ZENDER-INFORMATIE OP TELETEKST

Nozema, de beheerder van het Nederlandse
zender- en antennepark, gaat actuele
informatie over haar radio- en TV-zenders
ter beschikking stellen van Teletekst.
Het gaat hier om de informatie over de
opstelplaatsen van de zenders, het programma
(Radio 1, 2, 3 of 4) dat via die zenders wordt
uitgezonden, alsmede de gegevens over nieuw
te bouwen zenders.
Ook komt er informatie over problemen met
zenders, zoals bijvoorbeeld het buiten dienst
zijn voor onderhouds werkzaamheden. In zo'n
geval wordt dat betreffende zendstation
op de Teletekst pagina in een afwijkende
kleur weergegeven.
Men kan de gegevens vinden op pagina 235
(TV) en pagina 236 (radio). PTT, die het
beheer en onderhoud van de zenders voor de
Nozema uitvoert, verstrekt de benodigde
gegevens aan de Teletekst redaktie.

ZO WERKT WETENSCHAP

Onder de titel 'Zo werkt wetenschap' zal
de U.v.U komende zaterdag 17 okt publiek
en wetenschap met elkaar in contact brengen.
Dat gebeurt zaterdag in het Transistorium 1
van het universitaire complex de Uithof,
Leuvenlaan 21 in Utrecht.
Op deze publieksdag presenteren en
demonstreren onderzoekers uit negen
verschillende vakgebieden op een toegankelijke
en levendige wijze wat hun ontdekkingen zijn,
hoe zij werken en wat de samenleving eraan
heeft. De presentaties varieren van
doorbraken in de supergeleiding, geologische
grenzen en openingen, slibonderzoek in
Indonesie en computer spraaksystemen, tot
de werking van de biologische klok, nut
en risico's van genetisch veranderde
bacterien etc.
Met behulp van computers, TV-camera's
etc. zal Prof. Griessen nieuwe materialen
demonstreren die onder extreem hoge
temperaturen als supergeleiders fungeren.
Zo werkt wetenschap, begint s'morgens
om 11.00 uur, de toegangsprijs is f 10.-
en men kan zich hiervoor alleen telefonisch
opgeven bij de Stichting PWT (Drs. Marten
Knip) 030 -342099. Buiten de kantooruren
03404 - 19672.
