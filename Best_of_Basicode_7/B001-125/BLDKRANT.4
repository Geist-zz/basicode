4, DO. 26 DEC 85

GOEDKOPE COMPUTERS

Er is een gigantische slag (sommigen
zeggen slachting...) aan de gang wat
betreft huis computers. Vooral de
Kwantum hallen en het Rotterdamse
bedrijf Termeulen, evenals Funtronics
en meer van zulke bedrijven doen goede
zaken met ultra-goedkope machines.
Daartoe behoren de Commodore C-16 en
bijv. de Acorn Elektron. Hetzelfde
schijnt te gaan gebeuren met de
MSX-computers en met de bekende
Commodore C-64. Prijzen van rond de f
200.- of f 300.- brengen voor velen de
hobbycomputer binnen bereik.

PRIJSAFBRAAK

Dat heeft tot gevolg dat heel veel
mensen plotseling bijv. Basicode willen
gaan gebruiken, maar geen idee hebben
wat dat bij benadering inhoudt. Kent u
zulke mensen in uw omgeving, help ze
dan op weg en zorg dat ze onder dak
komen bij een gebruikers vereniging.
Voor de C-16 is voor zover wij weten
geen software en ook geen vereniging.
In elk geval ook geen Basicode vertaal
programma. Voor de C-64 is zo'n
programma er wel en er zijn ook legio
verenigingen. De Acorn Elektron heeft
onze speciale aandacht: 2 vertaal
programma's resp. 18/12 en 1/1
uitgezonden/uit te zenden.

MSX-ADRES

Het is handig om te weten dat er ook
een nieuwe MSX-club bij is gekomen,
onder de de vleugels van HCC. Het is
de:

MSX gebruikersgroep
Postbus 51
2630 AA  Nootdorp (Zh)
contributie HCC f 48 p/j
zie ook agenda!

COMPUTER AGENDA 1

In onze Basicode Beeldkrant moet een
computer agenda komen. Dat kan met uw
hulp. Het komt maar al te vaak voor,
dat activiteiten op computergebied met
elkaar samenvallen. Als u de data van
alle gebeurtenissen opstuurt en wij
vermelden ze elke week, dan is er
steeds een up-to-date agenda. Iedereen
weet dan waar alles plaatsvindt en
niemand houdt meer een bijeenkomst van
Z-80 mensen op een dag dat ook
Exidy-gebruikers en TRS-80 gekken
bijeen zijn. Doet u best. Het adres
staat in de kop. Meld even dat het om
de Beeldkrant gaat op de enveloppe.

BELANGRIJK NIEUWS

Belangrijk nieuws melden wij natuurlijk
ook in gesproken tekst: dat spreekt!
Dankzij de extra zendtijd op Radio 5
kunnen wij ook meer computer nieuwtjes
melden. Dat betekent meer testen, van
software en hardware, meer marktnieuws,
en uiteraard meer Basicode-programma's.
De Hobbyscoop Basicode Beeldkrant is
daarbij een sterk hulpmiddel. En er zit
bovendien een programmeer wedstrijd aan
te komen, waarin met terugwerkende
kracht prijzen zullen worden
uitgedeeld. Ook voor programma's die op
dit moment worden ingezonden. Zorg dus
dat u er bij bent!

RADIO 1,2 en MONO

Ons gebruikelijke stereoprogramma,
vanouds Hilversum 1, is nu zowat overal
te ontvangen: Radio 1 is 747 kHz
middengolf. Ook op alle regionale
zenders in FM-mono en op Radio 2
(vroeger Hilversum 1) in FM-stereo. Dat
kan dus niet fout gaan. Aanvangstijd 19
u in plaats van acht uur op woensdag
ivm. met voetjebal en ook omdat sommige
luisteraars graag naar het Journaal
wilden kijken. U ziet wij doen ons
best!!

COMPUTERS DONDERDAG

Elke week op donderdag tenminste twee
Basicode programma's waar deze
Beeldkrant er een van is. OOK op
woensdag wordt een beeldkrant
uitgezonden, als er op die dag geen
belangrijker programma aan de orde is.
Omdat we maar eenmaal kunnen ratelen op
woensdag krijgt een vertaal programma
ALTIJD voorrang: omdat we op die dag
beschikken over de storingsvrije
FM-band! Elke donderdag zenden we uit
via Radio 5, 1008 kHz, middengolf om
17:30.

WOENSDAG 1 JANUARI

Op Nieuwjaarsdag zijn we er wel! Dan
een technische terugblik op 1985. En
opnieuw een vertaling naar Basicode
voor de Acorn Elektron. Dit keer de
officiele versie van Harm Mulder, na
die van dhr. Dietz, die nieuwe Elektron
bezitters op weg moet helpen.

PLANNEN JANUARI

We gaan iets doen aan MSX, zowel met
als zonder Basicode. Er komen steeds
meer van deze computers op de markt. En
daarmee neemt de belangstelling toe.
Ook zullen we voor u trachten te
achterhalen wanneer wanneer MSX-2 zal
worden gelanceerd. Aandacht voor MSX
computers vooral op do. 2 januari en
ook op woensdag 22 januari met een
vertaal programma en een speciale
MSX-proef.

RUIMTEVAART

Het aardigste boek over ruimtevaart dat
wij de laatste tijd besproken hebben is
toch dat van Piet Smolders. Het heet:
Wonen in de ruimte. Romen Luchtvaart
Weesp geeft het goed geillustreerde
boek uit. Aan de orde: de problemen van
het langer verblijven in de ruimte, op
een leuke, heldere wijze. Geeft inzicht
in de Space Shuttle vluchten. Wubbo
schreef 't voorwoord en komt er ook
veel zelf in voor.

TENTOONSTELLING SAIL

De foto's die gemaakt zijn van Sail in
Amsterdam worden in het Haven
Restaurant (MartINN) ten toon gesteld
gedurende de maand januari. Amateur
fotografen wonnen er forse prijzen en
hun werk hangt er natuurlijk ook.

CODELIJST KRISTALLEN

Alle kristallen van scannerfabrikanten
dragen andere codes. Ook PTT en PVD
codes zijn weer verschillend. Een
vergelijkende lijst met alle
gebruikelijke frekwenties is
samengesteld door Hans Maas,
Schijndelseweg 106, 5283 AG Boxtel. De
lijst kost f 6,50 incl. porto en is te
bestellen via postgiro 2619865. Vermeld
svp X-tal codelijst. Het gaat om de
Nederlandse frekwenties uiteraard.

IBM PRIJSVRAAG

IBM heeft een nationale en Europese
prijsvraag uitgeschreven. Daarin zijn
computers te winnen maar op Europees
niveau ook heel veel geld, dat ten
goede komt aan het onderwijs. Voor 15
jan moet een plan binnen zijn inzake in
te zenden educatieve wedstrijd
programma's Vraag in elk geval de
wedstrijdvoorwaarden aan bij IBM
Nederland, postbus 9999, 1006 CE in
Amsterdam, tav. Externe betrekkingen
dhr. Mul. Het is een NIVO-project,
Nieuwe Informatie technologie voor het
Voortgezet Onderwijs. Het ontwerpen van
het programma mag duren tot mei.

TELEAC CURSUS

13 januari gaat de Teleac cursus de
Personal Computer dl. 1 van start op
TV. De radiolessen beginnen op 16
januari. De cursus kost (met materiaal
erbij voor thuis) f 85. Gegevens van de
cursus aanvragen bij TELEAC, pb. 2414,
3500 GK in Utrecht. Of stort voor
cursus, die gaat over het gebruik en
toepassing van de PC, f 85.- op
postgiro 544232 van Teleac. Er komt een
vervolg cursus in '87: PC-2.

COMPUTER AGENDA

12 jan: TV-start PC-cursus Teleac
15 jan: Uiterlijk aanmelden bij IBM
16 jan: Radio-start PC-cursus
22 jan: 1e gebruikersdag MSX in
        HCC-verband: Utrecht,
        technische school De Bron
