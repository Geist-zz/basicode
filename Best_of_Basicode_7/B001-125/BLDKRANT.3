3, DO. 19 DEC 1985

GOEDKOPE ONTVANGST

Sonim/Elmefa, postbus 380, 5900 AJ in
Venlo, tel: 077-14144 levert voor de
particulier betaalbare
satelliet-systemen. Prijzen van circa f
7000.- Samen met de buurman zijn die
misschien net te behappen. Zij werken
met een 1.20 m schotel. Hoort een
ontvangst apparaat bij met presets voor
acht voorkeur stations. Volgens Elmefa/
Sonim zijn er nu zo'n 22 TV-kanalen te
pakken, die lopen over de ECS en
Intelsat kunstmanen Slechts een van de
kanalen is tot dusverre 'gescrambled'.

RUIMTEVAART

Er is vraag naar boeken en tapes over
Wubbo's vlucht. Titels, prijzen en
adressen: Een gratis boekje is aan te
vragen bij de A.O. reeks, postbus 37,
8200 AA in Lelystad. Het boekje heet de
D-1 vlucht van Wubbo Ockels en hoort in
een serie waarop je kunt inschrijven.
A.O. staat voor Actuele Onderwerpen. Er
is ook een Video-tape samengesteld door
AVRO-Televizier en Chr. Titulaer. Hij
kost f 59.- bij V&D onder andere en
duurt drie uur. Gaat ook over de D-1
vlucht en Wubbo's 1e stappen op het
astronautenpad.

WOORDENBOEK

Een Verklarend Woordenboek Nieuwe Media
komt van Omniboek in Den Haag en Kok
Kampen. Het werd ook door Chriet
geschreven en kost f 19.90.- Het geeft
de verklaring van allerlei technische
termen en veel info over kunstmanen.
Zowel Hobbyscoop als Basicode staan er
gelukkig in: een goed boek dus?

COMPUTER AGENDA 1

In onze Basicode Beeldkrant moet een
computer agenda komen. Dat kan met uw
hulp. Het komt maar al te vaak voor,
dat activiteiten op computergebied met
elkaar samenvallen. Als u de data van
comp. gebeurtenissen opstuurt en wij
vermelden ze elke week, dan is er
steeds een up-to-date agenda. Iedereen
weet dan waar alles plaatsvindt en
niemand plant meer een bijeenkomst van
Z-80 mensen op een dag dat ook
Exidy-gebruikers en TRS-80 gekken
bijeen zijn. Doet u best. Het adres
staat in de kop. Meldt even dat het om
de Beeldkrant gaat op de enveloppe. Is
het belangrijk nieuws dan melden wij
het ook in tekst! De Beeldkrant is
echter een prima agenda voor
computergekken, die bij ons altijd een
streepje voor hebben!

ZAKBOEKJE

De Muiderkring in Bussum heeft weer het
Jaarboekje '86 laten verschijnen. Het
staat vol techniek. Als agenda is het
wat minder geslaagd.
Het kost maar f 10.- Dus wie weet is er
wel een aardige Kerstman in uw buurt
die het onder de boom wil.... Adres
Muiderkring, postbus 10, 1400 AA in
Bussum, maar het is ook bij de meeste
elektronica boeren en in de boekhandel
te krijgen.

RADIO 1,2 en MONO

Ons gebruikelijke stereoprogramma,
vanouds Hilversum 1 is nu zowat overal
te ontvangen: Radio 1 is 747 kHz
middengolf. Vrijwel alle regionale
zenders in FM-mono en op Radio 2
(vroeger Hilversum 1) in FM-sereo. Dat
kan dus niet fout gaan. Aanvangstijd 19
u inplaats van acht uur op woensdag
ivm. met voetjebal en ook omdat sommige
luisteraars graag naar het Journaal
wilden kijken. U ziet wij doen ons
best!!

WOENSDAG VALT UIT!

Komende woensdag geen uitzending. Dat
houdt verband met de kerstviering, die
een andere omroep wil houden. NOS staat
daarvoor zendtijd af. Die avond dus
geen profaan geratel maar stichtelijke
taal. Het zal tijd worden hoor ik enige
broeders zeggen. Inplaats van Compact
Disc dus een Kerstdienst.

COMPUTERS OP DONDERDAG

Volgende week wel een extra lange
computer uitzending van 20 minuten. Op
dit moment staat nog niet vast wat daar
in komt, maar in elk geval de Basicode
Beeldkrant en Basicode programma's.
Zeker meer nieuws over Microsoft
produkten en waarschijnlijk ook over de
Acorn en MSX-computers. We hebben het
hier over 26 dec. Radio 5, 1008 kHz,
middengolf om 17:30.

WOENSDAG 1 JANUARI

Op Nieuwjaarsdag zijn we er wel! Dan
een technische terugblik op 1985. En
opnieuw een vertaling naar Basicode
voor de Acorn Elektron. Dit keer de
officiele versie van Harm Mulder, na
die van dhr. Dietz de Elektron
bezitters moet helpen.

PLANNEN JANUARI

We gaan iets doen aan MSX, zowel met
als zonder Basicode. Er komen steeds
meer van die computers op de markt. En
daarmee neemt de belangstelling toe.
MSX-computers zullen mogelijk ook door
de Kwantum hallen worden gedumpt, net
als met C-64 schijnt te gaan gebeuren.
Hoe dan ook komt er meer belangstelling
voor Basicode en de computer hobby.

RUIMTEVAART

Het aardigste boek over ruimtevaart dat
wij de laatste tijd besproken hebben is
toch dat van Piet Smolders. Het heet
Wonen in de Ruimte en is een uitgave
van Romen Luchtvaart Weesp en heeft
goed geillustreerd 160 pagina's. Het
bespreekt de problemen van het langer
verblijven in de ruimte op een leuke,
heldere wijze. Het geeft inzicht in de
Space Shuttle vluchten. Wubbo schreef
't voorwoord en komt er ook veel in
voor.

TENTOONSTELLING SAIL

De foto's die gemaakt zijn van Sail in
Amsterdam worden in het Haven
Restaurant (MartINN) ten toon gesteld
gedurende de maand januari. Amateur
fotografen wonnen er forse prijzen en
hun werk hangt er natuurlijk ook.

CODELIJST KRISTALLEN

Alle kristallen van scannerfabrikanten
dragen andere codes. Ook PTT en PVD
codes zijn weer verschillend. Een
vergelijkende lijst met alle
gebruikelijke frekwenties is
samengesteld door Hans Maas,
Schijndelseweg 106, 5283 AG Boxtel. De
lijst kost f 6,50 incl. porto en is te
bestellen via postgiro 2619865. Vermeld
svp X-tal codelijst. Het gaat om de
Nederlandse frekwenties uiteraard.

IBM PRIJSVRAAG

IBM heeft een nationale en Europese
prijsvraag uitgeschreven. Daarin zijn
computers te winnen maar op Europees
niveau ook heel veel geld. Meer
daarover in een volgende aflevering,
maar vraag in elk geval de
wedstrijdvoorwaarden aan bij IBM
Nederland, postbus 999, 1006 CE in
Amsterdam, tav. Externe betrekkingen
dhr. Mul Het is een NIVO-project,
Nieuwe Informatie technologie voor het
Voortgezet Onderwijs. Het gaat om het
ontwerpen van educatieve software.

TELEAC CURSUS

13 januari gaat de Teleac cursus de
Personal Computer dl. 1 van start op
TV. De radiolessen beginnen op 16
januari. De cursus kost (met materiaal
erbij voor thuis) f 85.Alle gegevens
van de cursus aanvragen bij TELEAC,
pob. 2414 3500 GK in Utrecht. Of stort
voor cursus, die gaat over het gebruik
en toepassing van de PC, f 85.- op
postgiro 544232 van Teleac.
Er komt een vervolg.

COMPUTER AGENDA 2

12 jan: TV-start PC-cursus Teleac
15 jan: Uiterlijk aanmelden bij IBM
16 jan: Radio-start PC-cursus
22 jan: 1e gebruikersdag MSX in
        HCC-verband in Utrecht
        technische school De Bron
