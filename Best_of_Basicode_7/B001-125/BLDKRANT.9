9, Woe 12 febr 1986

MSX en ELECTRON

In het februari-nummer van Elektuur
staan 2 artikelen die belangrijk zijn
voor de Electron en MSX-bezitter. Het
gaat om een SPEED-UP schakeling voor de
Electron waarmee hij net zo snel kan
worden als grote broer BBC. Er is een
printje voor nodig met toebehoren. Voor
de bouw van de 'opvoerkit' moet
natuurlijk wel de soldeerbout worden
gehanteerd. Hoewel... als de BIG BEN
CLUB kant en klare printjes gaat
leveren is de speed-up voor meer
liefhebbers een bereikbaar ideaal!

MSX EN BUITENWERELD

Elektuur heeft zich ook op de
MSX-computer
gestort. In het februari-nummer de
eerste aflevering van
MSX-uitbreidingen. Aan de orde komen
een I/O-bus, een cartridge bus om de
communicatie met de buitenwereld een
stuk te verbeteren. De serie lijkt ons
interessant en actueel en zal zeker de
aandacht trekken, nu blijkt dat er
zoveel MSX-apparaten onder de mensen
zijn gekomen, door prijsafbraak! Ook
hier ligt weer een taak voor de
MSX-clubs!

KINDEREN en COMPUTERS

Sinds kort wordt eenmaal per maand in
het Evoluon te Eindhoven door PTC
(Philips Thuiscomputer Gebruikers Club)
op zaterdag een ochtend georganiseerd
voor jonge PTC-leden van 8-16 jaar. De
bijeenkomsten, met af een toe een
filmvoorstelling, blijken enorm aan te
slaan. De reacties van de jongens en
meisjes zijn buitengewoon entoesiast.
Er kan ook van alles met computers
gedaan worden. Mocht de belangstelling
zo groot blijven dan is men van plan om
ook elders in het land zulke ochtenden
voor de jeugd te organiseren.

INFORMATIE PTC

Informatie over de jeugdochtenden als
volgt:

Bureau PTC
t.a.v. Jeugdcommissie
postbus 67
5600 AB Eindhoven
tel (13-17 uur): 040-784537

WEERSATELLIETEN

NOAA 8 is sinds 10:05 utc 1985 geheel
defect. Dat meldt Hamsat. NOAA 6
vervangt voor zover mogelijk deze
satelliet. De lancering van een
weersatelliet NOAA G staat op het
programma voor 11 maart. Op 26 dec jl.
is de nieuwe Russische weersatelliet
METEOR 2-13, met de internationale
aanduiding 85-119A gelanceerd die
weerfoto's uitzendt op 137.4 MHz.

DIGISAT WEERFOTO'S

Onze reportage inzake Digisat, het
ontvangen van weerkaarten met hulp van
de C-64 computer kwam van: 
John Schot, Mozartlaan 5
6821 AG Nijmegen, tel: 085-649925

Printjes voor telex en weersatelliet,
ook op de C-64, zoals vandaag
besproken, komen van:
drs. F. M. Schimmel, Ede
tel. 08380-12839 De publicaties stonden
in PBE, info voor Commodore gebruikers,
pb 700, Deventer, tel: 05759-2211.

UOSAT-OSCAR 11

De belangrijkste experimenten die met
deze satelliet worden uitgevoerd zijn
die met het Digital Communications
Experiment (DCE). Dit experimentele
digitale relaisstation met mailbox
wordt gebruikt om te experimenteren met
allerlei programmatuur die een Packet
Radio Mailbox in een amateursatelliet
moet besturen. Er wordt ook gewerkt aan
een bulletin board dat derhalve
overvliegt. Aldus bericht Hamsat
Nederland. Hamsat geeft ook met enige
regelmaat de Keplersets van kunstmanen.
Vraag van ons: heeft het zin die in
onze beeldkrant, met minimale
vertraging - steeds vers - te
publiceren?

WERELD-ONTVANGST

De bijbel op het gebied van frekwenties
is gearriveerd in Nederland. Frits
Cabout besprak hem al, het:
World Radio and TV Handbook,
standaardwerk op het gebied van radio-
en TV-ontvangst. Wel is het boek flink
wat duurder geworden. 

Het wordt in Nederland geleverd door de
Uitgeverij Muiderkring
postbus 10
1400 AA Bussum
prijs f 67.50

23-CM ZEND/ONTVANGER

De nieuwe 23 cm (1260-1300 MegaHertz)
zender komt van
Amcom, postbus 99, 
1430 AB Aalsmeer.
tel: 02977-28811 Hij is vooralsnog
prijzig, zo'n f 4000.- zonder
ingebouwde voeding. Wel een heleboel
geheugens en scanfuncties.

HOBBYSCOOP IN TELETEKST

De inhoud van Hobbyscoop klopt wel eens
niet met onze opgave van een week
daarvoor. In de loop van een week
kunnen zich allerlei actuele
gebeurtenissen voordoen die zo'n
programma wijziging veroorzaken. Wilt u
de inhoud van ons programma precies
weten, dan moet u op de uitzenddag zelf
Teletekst raadplegen. 

woensdag  Radio 2 pagina 241
donderdag Radio 5 pagina 245

NOG GEEN BASICODE DONDERDAG

Door het plotseling in werking stellen
van de Optimod voor het beter
verstaanbaar maken van de middengolf is
de Basicode uitzending het haasje. Er
blijft geen spaan van heel. De Optimod
apparatuur staat bij de zender,
onbereikbaar voor ons. Deze maand komt
hij naar Hilversum, waar we hem tijdens
uitzending kunnen uitschakelen. Ellende
al die tijd dus. Een lichtpuntje is er.
De zenders hebben inmiddels de betere
filters voor meer hoge tonen. Daardoor
wordt straks, de ontvangst wel veel
beter! Volgende week meer nieuws, want
wij zijn aan het meten!

INFO COMPUTERBEURS

Op 8 mrt wordt in de RAI een beurs
gehouden rond de Commodore, MSX, Atari
en Schneider computers. Hij gaat uit
van de INFO-bladen, die voor deze
computers verschijnen. Inl.:

SAC, pb 112
1260 AC Blaricum of per
tel: 020-273198 of 02152-63431

TIENDE SORCERERDAG

Halfjaarlijks organiseert de Exidy
Sorcerer GG te Gouda in zaal Kunstmin
de bijeenkomst waarop alle nieuws wordt
gelanceerd. Ditmaal een RAM-extension
van 720 Kb met de nodige software. Voor
leden gaat het geheel met print en
chips f 400.- kosten. Hij wordt op de
dag zelf al uitgeleverd en er is 300 Kb
aan nieuwe software voor leden
aanwezig!

zie agenda!

WEDSTRIJD ONDERWIJS

Het Ministerie van Onderwijs en
Wetenschappen organiseert voor de 2e
keer in samenwerking met het Ministerie
van Economische Zaken de nationale
computer wedstrijd voor middelbare
scholieren onder te titel: Micro
Masters Holland. Hij is bedoeld voor
jongens en meisjes van 13 t/m 19 jaar.
De wedstrijd duurt tot mei 1986. Er
zijn voor veel prijzen beschikbaar
gesteld door bedrijven. Men kan of een
eigengemaakt programma inzenden of een
apparaat dat men zelf heeft gemaakt en
dat aan de computer is gekoppeld. 

ADRES WEDSTRIJD

De wedstrijd wordt gespeeld in twee
ronden.  Men verwacht 1000 deelnemers.
Inschrijven en inlichtingen via
aanvragen per briefkaart:
Micro Masters Holland
Antwoordnummer 10316
2400 WB Alphen a/d Rijn 

COMPUTER AGENDA 

De computer agenda in de Basicode
Beeldkrant begint al aardig te lopen
dankzij uw hulp.  Tenslotte, het komt
maar al te vaak voor, dat activiteiten
op computergebied met elkaar
samenvallen. 
Meldt even dat het om de
Beeldkrant gaat
BUITENOP de enveloppe. 

COMPUTER & DIV AGENDA

14 feb: Computerspelkampioenschappen
        Midden Holland
        De Mammoet, Calslaan 1 Gouda
18 feb: NOS-TV Horizon, Ned.2, 20 uur
18 feb: Sinclair GG Groningen, school
        Wijert, Van Schendelstraat 1
22 feb: 1e gebruikersdag MSX in
        HCC-verband: Utrecht,
        technische school De Bron

MAART-AGENDA 1

01 mrt: Wedstrijd Micro Masters Holland
        sluit inschrijving af.
03 mrt: Tros-computerclub 16:20 uur
03 mrt: HCC-afdeling Utrecht in de Bron
04 mrt: MSX-GG W-Brabant, Roosendaal
        Nieuwe Markt 19:30 uur
08 mrt: Info-computerbeurs RAI A'dam
        Commodore,Schneider,MSX,Atari
14/15:  Rotterdamse HCC-dag, Slinge:
        gebouw De Larenkamp
15 mrt: Sharp MZ-GG, Witte Dorpshuis
        Henri Dunantpln 4, De Bilt
15 mrt: 6502-kennersclub, Zaal Zes
        Gehuchten, Papenvoort, Geldrop
15 mrt: Apple Klokhuis in de Bron, Utr.

MAART-AGENDA 2

20 mrt: Sinclair GG GRoningen, School
        Wijert, Van Schendelstraat 1
22 mrt: 10e Exidy Sorcererdag 
        Boelekade 69, Gouda
25 mrt: MSX-GG W-Brabant, Roosendaal
        Nieuwe Markt 88, 19:30 uur
31 mrt: Tros-computerclub 16:20 uur
