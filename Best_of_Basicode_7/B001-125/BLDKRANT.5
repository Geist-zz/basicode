5, WOE 01 JAN 86

GOEDKOPE COMPUTERS

Er is een gigantische slag (sommigen
zeggen slachting...) aan de gang wat
betreft huis computers. Vooral de
Kwantum hallen en het Rotterdamse
bedrijf Termeulen, evenals Vroom & D en
meer van zulke bedrijven doen goede
zaken met ultra-goedkope machines.
Daartoe behoren de Commodore C-16 en
bijv. de Acorn Elektron. Hetzelfde
schijnt te gebeuren met de
MSX-computers en met de bekende
Commodore C-64. Prijzen van rond de f
200.- of f 500.- brengen voor velen de
hobbycomputer binnen bereik.

PRIJSAFBRAAK

Dat heeft tot gevolg dat heel veel
mensen plotseling bijv. Basicode willen
gaan gebruiken, maar geen idee hebben
wat dat bij benadering inhoudt. Kent u
zulke mensen in uw omgeving, help ze
dan op weg en zorg dat ze onder dak
komen bij een gebruikers vereniging.
Voor de C-16 is voor zover wij weten
geen software en ook geen vereniging.
In elk geval ook geen Basicode vertaal
programma. Voor de C-64 is zo'n
programma er wel en er zijn ook legio
verenigingen. De Acorn Elektron heeft
onze speciale aandacht (2 vertaal
programma's resp. 18/12 en vandaag)
Meer daarover in onze uitzending van
morgen do. 2 jan Radio 5 via middengolf
1008 kHz, 17:30 uur.

MSX-ADRES

Het is handig om te weten dat er ook
een nieuwe MSX-club bij is gekomen,
onder de de vleugels van HCC. Het is
de:

MSX gebruikersgroep
Postbus 51
2630 AA  Nootdorp (Zh)
contributie HCC f 48 p/j
zie ook agenda!

COMPUTER AGENDA 1

In onze Basicode Beeldkrant moet een
computer agenda komen. Dat kan met uw
hulp. Het komt maar al te vaak voor,
dat activiteiten op computergebied met
elkaar samenvallen. Als u de data van
alle gebeurtenissen opstuurt en wij
vermelden ze elke week, dan is er
steeds een up-to-date agenda. Iedereen
weet dan waar alles plaatsvindt en
niemand houdt meer een bijeenkomst van
Z-80 mensen op een dag dat ook
Exidy-gebruikers en TRS-80 gekken
bijeen zijn. Doet u best. Het adres
staat in de kop. Meldt even dat het om
de Beeldkrant gaat op de enveloppe.

BELANGRIJK NIEUWS

Belangrijk nieuws melden wij natuurlijk
ook in gesproken tekst: dat spreekt!
Dankzij de extra zendtijd op Radio 5
kunnen wij ook meer computer nieuwtjes
melden. Dat betekent meer testen, van
software en hardware, meer marktnieuws,
en uiteraard meer Basicode-programma's.
De Hobbyscoop Basicode Beeldkrant is
daarbij een sterk hulpmiddel. En er zit
bovendien een programmeer wedstrijd aan
te komen, waarin met terugwerkende
kracht prijzen zullen worden
uitgedeeld. Ook voor programma's die op
dit moment worden ingezonden. Zorg dus
dat u er bij bent!

RADIO 1,2 en MONO

Ons gebruikelijke stereoprogramma,
vanouds Hilversum 1, is nu zowat overal
te ontvangen: Radio 1 is 747 kHz
middengolf. Ook op alle regionale
zenders in FM-mono en op Radio 2
(vroeger Hilversum 1) in FM-stereo. Dat
kan dus niet fout gaan. Aanvangstijd 19
u in plaats van acht uur op woensdag
ivm. met voetjebal en ook omdat sommige
luisteraars graag naar het Journaal
wilden kijken. U ziet wij doen ons
best!

GEEN BASICODE DONDERDAG

Door het plotseling in werking stellen
van de Optimod voor het beter
verstaanbaar maken van de middengolf is
de Basicode uitzending het haasje. Er
blijft geen spaan van heel. De Optimod
apparatuur staat bij de zender,
onbereikbaar voor ons. Pas in februari
komt hij naar Hilversum, waar we hem
tijdens uitzending kunnen uitschakelen.
Ellende al die tijd dus. Een
lichtpuntje is er. De zenders krijgen
nu ook de betere filters voor meer hoge
tonen. Daardoor wordt straks, omstreeks
febr de Basicode uitzend kwaliteit
beter.

PROTESTBRIEF

Maar het is vervelend dat we tijdelijk
veel minder Basicode kwijt kunnen. Op
FM is minder ruimte. Schrijf uw
protestbrief naar Hoofd dienst
radioprogramma NOS, pb 1010, 1200 JA
Hilversum of directeur facilitair
bedrijf NOS, postbus 10, 1200 JB
Hilversum, Voorzitter college van
programmaleiders radio, p/a VPRO radio,
Gravelandseweg Hilversum of naar ons.

ACORN BOEK

Over de Acorn Electron is een boek
verschenen van auteur Albert Sickler.
Het heet 'Acorn Electron: praktische
tips, programma's en Basic. Het kost f
31.50 en komt van Kluwer in Deventer.
Wichert van Engelen schreef 'Nieuwe
Dimensies voor de Electron. Dat boek
kost f 39.50 en legt veel meer de
nadruk op zelf programmeren. en nog
veel meer. Deze uitgave verscheen bij
Wolfkamp in Amsterdam.

PLANNEN JANUARI

We gaan het een en ander doen aan MSX,
zowel met als zonder Basicode. Er komen
steeds meer van deze computers op de
markt. En daarmee neemt de
belangstelling toe. Ook zullen we voor
u trachten te achterhalen wanneer
wanneer MSX-2 zal worden gelanceerd.
Aandacht voor MSX computers vooral aan
de hand van Willem Bos, op woensdag
22/29 januari met een vertaal programma
en een speciale MSX-proef.

VLIEGTUIG SCHILDERIJEN

Thijs Postma is een van Nederlandse
beste illustratoren op het gebied van
vliegtuigen. Zijn schilderijen lijken
wel zeer fraaie, heel vaak opdracht uit
het bedrijfsleven. Een overzicht van
zijn gouaches is te zien in
Rest. De Pimpernel
Kruisweg 959
Hoofddorp
12-14 en vanaf 17:00
tot 22 januari

LUCHTVAARTWERELD

Thijs Postma is ook de hfd-redakteur
van AVIA en Luchtvaart Wereld: een
maandblad. Behalve prachtige foto's en
tekeningen levert dit blad vaak
gespreksstof op vanwege zijn
opmerkelijke onderwerpen. In het
december nummer staat een item over
voorvleugels. Een analyse van Mirage
type 2000. Zeppelins (skyships)
levensvatbaar? Het stenen tijdperk:
over oude vliegtuigen en de zelfbouw
Krekel (2 motoren) van 1700 Franse
Francs slechts. Luchtvaart Wereld kost
f 5,95 los. Uitgave Ten Brink, postbus
64, 7940 AB in Meppel. Telefoon:
05220-54646.

TENTOONSTELLING SAIL

De foto's die gemaakt zijn tijdens
Sail, het fantastische zeilgebeuren
rond het IJ in Amsterdam worden in het
Haven Restaurant (MartINN) ten toon
gesteld gedurende de maand januari.
Amateur fotografen wonnen er forse
prijzen en hun werk hangt er natuurlijk
ook.

CODELIJST KRISTALLEN

Alle kristallen van scannerfabrikanten
dragen andere codes. Ook PTT en PVD
codes zijn weer verschillend. Een
vergelijkende lijst met alle
gebruikelijke frekwenties is
samengesteld door Hans Maas,
Schijndelseweg 106, 5283 AG Boxtel. De
lijst kost f 6,50 incl. porto en is te
bestellen via postgiro 2619865. Vermeld
svp X-tal codelijst. Het gaat om de
Nederlandse frekwenties uiteraard.

IBM PRIJSVRAAG

IBM heeft een nationale en Europese
prijsvraag uitgeschreven. Daarin zijn
computers te winnen maar op Europees
niveau ook heel veel geld, dat ten
goede komt aan het onderwijs. Voor 15
jan moet een plan binnen zijn inzake in
te zenden educatieve wedstrijd
programma's. Vraag in elk geval de
wedstrijdvoorwaarden aan bij IBM
Nederland, postbus 9999, 1006 CE in
Amsterdam, tav. Externe betrekkingen
dhr. Mul. Het is een NIVO-project,
Nieuwe Informatie technologie voor het
Voortgezet Onderwijs. Het ontwerpen van
het programma mag duren tot mei.

TELEAC CURSUS

13 januari gaat de Teleac cursus de
Personal Computer dl. 1 van start op
TV. De radiolessen beginnen op 16
januari. De cursus kost (met materiaal
erbij voor thuis) f 85. Gegevens van de
cursus aanvragen bij TELEAC, pb. 2414,
3500 GK in Utrecht. Of stort voor
cursus, die gaat over het gebruik en
toepassing van de PC, f 85.- op
postgiro 544232 van Teleac. Er komt een
vervolg cursus in '87: PC-2.

COMPUTER & DIV AGENDA

02 jan: Hobbyscoop over prijsafbraak
        huiscomputers & gevolgen!
06 jan: Tros-Comp Club TV 16:20
12 jan: TV-start PC-cursus Teleac
15 jan: Uiterlijk aanmelden bij IBM
16 jan: Radio-start PC-cursus
21 jan: NOS-TV Horizon
22 jan: 1e gebruikersdag MSX in
        HCC-verband: Utrecht,
        technische school De Bron
18 feb: NOS-TV Horizon
