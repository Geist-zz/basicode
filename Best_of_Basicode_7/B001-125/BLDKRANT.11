11, Woe 05 maart 1986

INLEIDING

Vandaag eens een krant die minder
papier opslokt dan voorheen. Ook een
wat kortere versie in verband met de
het IB'85 programma, dat niet een van
de kortste is. Wij prefereren overigens
de versie die wat meer wit laat om de
tekst, maar u kunt natuurlijk zelf
altijd de kop vervangen door deze
versie van dhr. Ten Have die graag zijn
papier goed benut! Daarvoor heeft uw
cojoeter de zog. MERGE-functie, om twee
programma's te mixen.

BOUWDOOS-CATALOGUS

De besproken bouwdoosjes van Conrad
(Dld) worden in Nederland geleverd door
het bedrijf De Windmolen bv, postbus
12, 7500 AA Enschede. Luisteraars van
Hobbyscoop kunnen een gratis catalogus
krijgen. Stuur een briefkaart naar dit
adres en vermeld: code HOB.

De catalogus komt niet direct. Het
nieuwste boekwerk wordt half maart
verwacht, maar als u nu vast het
kaartje stuurt komt u beslist in het
bestand van de Windmolen te staan.
MSX-GROEP IN TILBURG In Tilburg is
begin dit jaar een MSX-groep opgericht.
'Uit onvrede over het feit dat sommige
landelijke organisaties hun leden vaak
in de kou laten staan', aldus een
brief. De Tilburgse MSX-gebruikersgroep
belegt 11 mrt weer een
voorlichtingsavond. Wie wil komen kan
zich melden op het kontaktadres:
Azuurweg 92
5044 KD Tilburg
tel: 013-634251

HULP BIJ MSX en IB85

Het luxe MSX-vertaalprogramma is
afkomstig van de Spectravideo Computer
Users Club. C.U.C. kortweg werkt op een
64 k-RAM MSX-1 computer. Niet op MSX-2!
Maar mocht u nog inlichtingen willen
over het programma dan is het adres:
postbus 202, 2400 AE Leiden. Voor
bijeenkomsten zie agenda. Het IB'85
programma is afkomstig van de Stichting
ComputerHobbyisten Nederland, SCN rond
de Commodore Computer, postbus 4666,
1009 AR Amsterdam, tel: 020-849319.

LISTINGS IN TELETEKST

Sommige luisteraars vragen waarom wij
de listings van de programma's die we
uitzenden ook niet in Teletekst zetten
ter controle, eventueel over meerdere
bladzijden. Technisch is dat mogelijk,
maar er is een gigantisch tekort aan
pagina's in Teletekst. Alle omroepen
willen hun eigen informatie erin kwijt.
Als je teveel pagina's aan het systeem
toevoegt wordt het te langzaam. Wij
zijn al heel blij dat Hobbyscoop er met
de meest actuele inhoud inzit:

Op woensdag op pagina 241 Op donderdag
op pag.  245

BEANTWOORDING BRIEVEN

Een aantal vragen van luisteraars, die
voor iedereen belangrijk zijn, komen
ook in deze rubriek aan de orde. Wij
krijgen soms wel 1000 brieven per week.
Onmogelijk om die allemaal persoonlijk
te beantwoorden.

B.v. over buitenlandse Basicode: op dit
moment alleen op Dld 3, WDR Computer
Club, 17.30 uur eerste zondag in de
maand. Er zijn wel meer stations
geweest, maar op dit moment is dat het
enige station, ook nog op TV.

INTEGRALE HUISHOUDREKENING

De cassette de Best of Basicode no. 1
(te bestellen door overmaking van f
12.50 incl. porti op giro 1419 van
Algem. secretariaat NOS te Hilversum en
vermelden Best of 1) is gemaakt door
Ben Rintjema, Tuinstraat 13 in 5802 AD
Venray. Ben heeft het programma op
Apple II zodanig gemaakt dat het
interactief samenwerkt met de
diskdrive(s). Hij vraagt bezitters van
andere computers, die zoiets ook hebben
gemaakt, hem de toegepaste routines toe
te sturen. Hij wil daarmee anderen
helpen die het programma toepassen en
daarbij disk-IO willen gebruiken.
Vergeet niet te vermelden welk formaat
drives en welk merk is toegepast. Ben
wil zoveel mogelijk gegevens en liefst
ook postzegels voor antwoord....Hij
doet al veel voor Basicode en
demonstreert ook op de Internationale
Computerdag in Venlo komende zaterdag
Congrescentrum Maaspoort.

COMPUTER AGENDA 

De computer agenda in de Basicode
Beeldkrant begint al aardig te lopen
dankzij uw hulp.  Tenslotte, het komt
maar al te vaak voor, dat activiteiten
op computergebied met elkaar
samenvallen. Maar aub. stuur ons geen
eindeloze lijsten die bewaard moeten
blijven omdat er 12 vergaderingen per
jaar zijn. Liefst een briefkaart met
EEN belangrijk evenement.
Meldt even dat het om de
Beeldkrant aan de adreszijde of
BUITENOP de enveloppe. 
