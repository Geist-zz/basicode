83, woe 12 aug '87

CD CATALOGI

De uitgeverij WSU-tijdschriften heeft het
aanbod van CD's behoorlijk gebundeld. Er
zijn twee CD-catalogi verschenen: voor het
populaire en het klassieke genre. Op het
gebied van populaire muziek zijn meer dan
6000 titels opgenomen. Bij klassieke CD's
is er sprake van zelfs meer dan 7000 titels.
WSU-tijdschriften hebben de CD-titels
ondergebracht in A-5 boekjes, waar ze op
componist of uitvoerenden te vinden zijn.
Men denkt meerdere catalogi per jaar uit te
brengen. Verkoop geschiedt via CD speciaal
zaken. Inlichtingen ook bij postbus 43,
3800 AA Amersfoort. Losse nummers f 9,95.
Er is ook een tijdschrift verschenen.
Daarover volgende week.

LAATSTE NIEUWS RS 10 & 11

Via UA3CR zijn nu de gegevens bekend gemaakt
over de antennes van RS10 en RS11. Aan de
buitenzijde van KOSMOS 1861 zijn vier aparte
antennes gemonteerd voor RS10/11. De eerste
antenne is een halve golf dipool voor 2 meter.
Deze antenne wordt alleen gebruikt door RS10,
en is omschakelbaar tussen de ontvangers en
de zenders van RS10, afhankelijk van de mode
die in bedrijf is, dus mode A of mode T. De
tweede antenne is een soortgelijke halve golf
dipool voor 2 meter van RS11. Ook deze antenne
is omschakelbaar tussen de ontvangers en de
zenders van RS11, afhankelijk van de gebruikte
mode. De derde antenne is een kwart golf
antenne voor 10 meter, dus zoals een groundplane.
Deze antenne is omschakelbaar tussen de 10
meter zenders van RS10 en RS11 en wordt dus
gebruikt voor de downlink van mode A en mode K.
De vierde antenne is een kwart golf antenne
voor 15 meter. Dit is de enige antenne die niet
omschakelbaar is: hij is steeds verbonden met
de 15 meter ontvangers van zowel RS10 als
RS11. Deze antenne wordt gebruikt voor de
uplink van mode K, mode T en de 15 meter
commando uplink. Alle antennes van RS10/11
zijn dus lineair gepolariseerd.

NIEUWE MODE VOOR RS11

Begin aug is mode AK van RS11 weer in
bedrijf gesteld. Daarbij werden experimenten
uitgevoerd met de bakenzenders van dit
satelliet systeem. Zo werd de CW-telemetrie
op 4 aug uitgezonden door baken 2, dus
boven de doorlaatband, terwijl de ROBOT
downlink toen gebruik maakte van baken 1, dus
onder de doorlaatband. Op 8 en 9 aug was
geheugen-kaart 1 in RS11 in bedrijf. Het
commando station RS3A had een bericht in het
Russisch in deze geheugen kaart gebracht. Dit
bericht werd toen vanuit het geheugen met
telegrafie uitgezonden door baken 1,
afgewisseld met een telemetrie frame. Ook dit
systeem bleek uitstekend te funktioneren.

Enkele Britse stations zijn inmiddels begonnen
met experimenten waarbij verbindingen worden
gemaakt via twee satellieten: RS11 en OSCAR 12.
Op 28 en 30 juli en op 1 aug zijn zij erin
geslaagd verbindingen te maken via mode T van
RS11, dus 15 m naar 2 m, en dan direkt verder
via mode JA van OSCAR 12, dus 2 m naar 70 cm.
Zodra deze modes weer tegelijkertijd in bedrijf
zijn zullen hiermee nieuwe proeven worden
genomen. (Zie voor verklarende teksten en modes
Beeldkrant 81 van vorige week woensdag).

UoSAT-OSCAR 11

Op 25 en 26 juli is het baken op 2401,5 MHz
in bedrijf geweest. Omdat dit baken, dat een
uitgangsvermogen heeft van 100 mW, een extra
belasting veroorzaakt voor de batterij, wordt
het niet vaak ingeschakeld. Als er echter meer
belangstelling is voor de uitzendingen van
dit baken, dan kan men een verzoek voor het
in bedrijf stellen van het baken sturen naar
de UoSAT-Unit in de University of Surrey in
Guildford, GU2 5XH, Engeland.

Er komen steeds meer
gateway-stations voor het Digital
Communications Experiment in OSCAR 11.
Stations die in principe continu beschikbaar
zijn als gateway naar het DCE zijn: GB3UP,
NK6K, VK5AGR, ZL1AOX en K1KSY. Stations die
soms ook aktief kunnen zijn als gateway zijn:
WA9FMQ, AP2SUP, AP2PUL en N5BRG. Gewoonlijk
zijn al deze gateway-stations opgenomen in een
aards packet-radio netwerk, zodat alle packet
radio stations via dit netwerk berichten kunnen
doorgeven aan zo'n gateway-station, dat de
berichten dan verder doorgeeft via het DCE van
OSCAR 11. Op deze wijze kunnen dus packet
radio berichten worden uitgewisseld over
de hele aarde.

GROTE BELANGSTELLING KEPLERLIJST

In verband met de grote belangstelling voor
de uitzendingen van de Kepler baanparameters
in de vorm van zogenaamde title frames door
het DCE in OSCAR 11 zullen deze uitzendingen
nu worden uitgebreid. Ze zullen voortaan
steeds 60 sec in plaats van 30 sec lang
worden uitgezonden in elke cyclus van de
uitzendingen van de bakenzenders van OSCAR
11. Verder is besloten het 2,4 GHz baken van
deze satelliet nu regelmatig in bedrijf te
gaan stellen volgens een vast schema, voor
zover de energie voorziening in de satelliet
dat toestaat. Op veler verzoek is besloten de
edukatieve uitzendingen van OSCAR 11 op
woensdag ook voort te zetten in aug.
Elke woensdagmorgen zendt de satelliet dan
telemetrie uit, terwijl op woensdagmiddag en
-avond Whole Orbit Data beschikbaar is.

VLIEGENDE JAPANSE MAILBOX

Nadat de nieuwe programmatuur voor het mode
JD Bulletin Board System was geladen in de
boord computer van OSCAR 12 is geladen, is
de satelliet vrijgegeven voor algemeen gebruik.
Sindsdien maken verscheidene stations over de
hele wereld gebruik van de nieuwe mogelijkheid
om packet radio berichten uit te wisselen via
deze 'vliegende mailbox'. De gebruikers van
mode JD ondervinden wel enige problemen bij
het gebruik van het Bulletin Board System in
OSCAR 12. In de praktijk blijkt het niet goed
mogelijk langere berichten in het BBS te laden.
Dit wordt onder andere veroorzaakt door de
traagheid van het systeem en door storingen
in de uplink. Men rekent er echter op dat
verder verbeterde programmatuur het BBS beter
zal laten funktioneren. Het 1 MByte grote
geheugen in OSCAR 12 heeft een fout detektie-
en correktie schakeling die 1 fout bit per
byte kan korrigeren. Om twee of meer foute
bits per byte te kunnen korrigeren wordt nu
een speciale software routine geschreven in
Japan. Zodra deze programmatuur gereed en
getest is wordt deze ook in de boord
computer van de satelliet geladen.

GEBRUIKSSCHEMA

De Japansen Amateur Radio Vereniging meldt
dat het gebruiksschema van OSCAR 12 als volgt
is gepland: mode JA moet in bedrijf zijn van
1047 UTC op 15 aug tot 0657 UTC op 17 aug en
van 0805 UTC op 18 aug tot 0710 UTC op 19 aug.
Daarna moet mode JD ingeschakeld zijn van 0616
UTC op 20 aug tot 0725 UTC op 21 aug en van
0630 UTC op 22 aug tot 0536 UTC op 23 aug.
Vervolgens is mode JA weer gepland van 0550
UTC op 25 aug tot 0455 UTC op 26 aug, van 0603
UTC op 27 aug tot 0510 UTC op 28 aug en van
0616 UTC op 29 aug tot 0428 UTC op 31 aug.
In de tussenliggende perioden is de satelliet
geheel uitgeschakeld om de batterij de
gelegenheid te geven op te laden.

MEER PACKET RADIO

En nu we het toch over packet radio hebben:
de Ver van Radio Zendamateurs (VRZA) in
Apeldoorn meldt:
- Er is telefonisch kontakt geweest met de
Radio Controle Dienst en... onze PI8VRZ call
zit er aan te komen. Eindelijk zullen we dan
van start kunnen gaan met de reeds lang geplande
packet-radio uitzendingen. Over de frekwenties,
mailboxen, digipeaters en dergelijke leven bij
de crew van het Apeldoornse VRZA-zendstation
een hoop ideeen, maar laten we eerst nog even
de schriftelijke bevestiging van de PI8
vergunning afwachten. (Hobbyscoop heeft ook
toestemming voor een dergelijk station
aangevraagd).
- Dan helaas een trieste mededeling voor onze
telex-fans op de zondagavond: gezien de
hierboven genoemde nieuwe uitdaging op het
packet-radio vlak en de helaas sterk
afgenomen belangstelling voor de herhaling
van het rtty-bulletin, zullen we de uitzendingen
in het nieuwe seizoen niet meer voortzetten.
Kopieen van ons bulletin zijn o.a. via de
computers van FIDO-NOS en FIDO-Apeldoorn
op te vragen op resp. 035 - 45395 en 055 -
211811.

FREKWENTIES EN ADRESSEN

Het zendstation PI4VRZRZ/A is te bereiken via
postbus 1110, 7301 BJ Apeldoorn en telefonisch
tijdens de uitzenduren op 055 - 792097. Buiten
de uitzenduren (zaterdagmorgen en zondagavond)
treft u een antwoordapparaat aan waarop een
mededeling ingesproken kan worden.
QTH: Apeldoorn locator: cm70b / jo22xf.
frekw 3,6 - 29,59 - 144,8 - 432,25 mhz.
op zat en zondag: 144,725 - 432,25 mhz.

TWENTE IN DE BOCHT

Na enige tijd is Fido Twente Technovia weer
online. Nadat er een crash van de harddisk
optrad, draait alles nu weer zoals het
behoort. Het nummer is 053 - 301845 24 uur
per dag. Snelheden 1200 en 300 bps full
duplex.

MERKWAARDIGE STATIONS

Via het Bulletin Board (Neverboard) in
Pittsburg krijgt Hobbyscoop op eigen BBS
vaak kortegolf tips van luisteraars binnen.
Zo schrijft Lou Josephs inzake de ontvangst
van Radio Baghdad: English at 0130-0145 on
6195 kHz. Lot's of interference from USSR
transmitter that carries Kiev at 0200. Radio
Polonia (Poland) on 7270 with English News
at 0200, and feature program with Polish Rock
Bands. Radio Havana at 0200 with news, much
hipper programs on 6090 and 6145. Radio RSA
(Zuid Afrika) at 0200 on 6010 and 6185.
Vatican Radio at 0200 to A/NZ area on 7135.
Radio Finland has added a broadcast to the
West Coast at 930pm pdt on 11755 to NA East
Coast on 15400,11945 1100,1200,1300 and 1400
on 15400 only Saturdays no 1100 transmission
and Sundays 1300 on 15400, and 11945.

Radio Tashkent at 1200-1225 on all of these
frequencys 11785,9600,9540, and 7275. Look for
ABC Perth at 9605 if you are hearing this one.
Here's the latest frequencys for Iraq 9875 at
2100-2245 in English try 6195 at 0100-0245.
Look for the Marshall Islands WSZO in sw from
1900-0530 on 6070 and from 0530-1005 on 4940.
WSZO is running 10 kW English and local language
programs. The station has been heard well on
the west coast and in Australia and Indonesia.

Lou geeft de tijden in PDT, ongetwijfeld
Pittsburg (Pennsylv) local time. Dus dat wordt
even rekenen...
