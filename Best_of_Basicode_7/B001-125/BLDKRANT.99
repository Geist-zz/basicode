99, zon 18 okt '87

SPREEKUUR

Om de overvloedige stroom van telefoontjes in
de hand te houden we het maandagochtend
spreekuur ingesteld. U kunt ons elke maandag
bellen van 10 - 12 op 035 - 773015. Geen ander
nummer is daarvoor beschikbaar en na 12 wordt
het weer afgekoppeld. Dus zorg dat u er bij
bent als u een vraag telefonisch wilt stellen.
Schrijven blijft echter een van de betere
methoden. Heel veel vragen die we krijgen komen
op hetzelfde neer. Daar heeft Hobbyscoop
standaard brieven voor gecreeerd, vaak van
meerdere pagina's om de tekortkomingen van
sommige computers of vertaalprogramma's te
kunnen compenseren. Ook vragen op het gebied
van frekwenties en/of TV-zenders hebben we op
papier en die laten zich moeilijk voorlezen
door de telefoon. Er zij trouwens Teletekst
pagina's voor Radio- en TV-zenders sinds
kort. Namelijk pagina 235 en 236, inzake
frekwenties en storingen en zo meer.

TELEAC STRUCTUUR IN BASIC

Teleac is opnieuw begonnen met de cursus
'Structuur in Basic'. Het is een herhaling,
maar er zijn een aantal wijzigingen in de
programma's en het cursusmateriaal aangebracht.
Hobbyscoop ondersteunt de cursus. De TV- en
radiolessen vindt u in onze landelijke computer
agenda aangekondigd. Voorts zijn de programma's
te vinden in onze databank in Hilversum: 035-
45395. Er is daar een speciale sectie voor
Teleac ingeruimd, zowel in het file-gebied
als in het het message (boodschappen) gebied.
In dit laatste gebied kunt u vragen stellen
die door mede-cursisten bekeken kunnen
worden, en van commentaar voorzien.
Hoewel NOS-Basicode wel behandeld wordt in
cursus, zijn de programma's gebaseerd op het
GW-Basic (Grafisch Werkstation) van de personal
computer. Die programma's lopen niet zonder
meer op de meeste computers die in ons rijtje
thuishoren, maar moeten worden bewerkt
naar Basicode. Een aantal gebruikers
verenigingen zijn daar overigens meer bezig
geweest en hebben een kant en klare oplossing.

WIJZIGINGEN

Voor mensen die de vorige cursus hebben gevolgd
maar toch aan de herhaling mee doen is het niet
nodig om opnieuw de cursus te kopen. Wel is het
nuttig om het 'Erratablad studieboek Structuur
in Basic (uitgave fabruari 1987)' aan te
vragen. Daar staan alle wijzigingen in die in
de cursus zijn aangebracht, resp. fouten die
verbeterd werden. Het is ook handig om de
mediagids aan te vragen, waarin een overzicht
staat van het verloop van de cursus. Het gaat
om de mediagids die hoort bij Structuur in
Basic. Vraag een en ander aan bij Teleac,
Postbus 2414, 3500 GK Utrecht of telefonisch
via S. Baron en F. Ebbe 030-944341 of 956292.
Overigens onze databank is met alle soorten
modems te bereiken, vanaf 300 baud, via de
Viditel norm tot aan 2400 baud full-duplex.

VIDEOTEX IN HET BUITENLAND

De Finse PTT en Intelmatique, een
dochteronderneming van de Franse PTT,
hebben aangekondigd een onderlinge
verbinding te zullen maken tussen hun
videotex diensten VDX-100 en Minitel.
De Finse VDX-100 gebruiker krijgt
hiermee toegang tot de vele Kiosk
diensten in Frankrijk door simpelweg
Teletel France op hun videotex menu
te kiezen.De verbinding met het
gastland zal gemaakt worden via
het Groom gateway systeem van Intelmatique
in Parijs. Tijdens een persconferentie
in Tampere Finland, zei de Directeur
Generaal van de Finse PTT dat er in
tien jaar tijd een groot verschil zal
zijn in de economische toestand van de
beide landen, die derhalve een serieuze
verbintenis met videotex voor de consument
en het zakelijke verkeer rechtvaardigen.
Dit is een van de redenen dat Finland
het Minitel systeem is aangeboden.
George Nahon, Managing Director van
Intelmatique zei dat deze verbintenis
tot stand is gekomen om tegemoet te
komen aan de behoefte van business
videotex gebruikers die nu profijt
kunnen hebben van het grote aantal
diensten die Frankrijk te bieden heeft.
Een aantal van die diensten zijn b.v
gegevens uit vooraanstaande kranten zoals
Le Monde en USA-Today, maar natuurlijk
ook de meer zakelijk georieenteerde
vakbladen. Een ander voordeel de relatief
lage kosten die een verbintenis met zich
meebrengt: het 'Groom' gateway
systeem werkt op een packet-data netwerk,
inplaats van het veel duurdere telefoon
netwerk.De verstrengeling van de twee Europese
videotex services is gebaseerd op
internationaal herkenbare communicatie
voorschriften: de packet switch X.25
standaard en het X.29 protocol voor
de dialoog tussen de Finse en Franse
terminals. In beide landen komen de videotex
gebruikers binnnen via de over het hele
land geinstalleerde Access Points.

BESPREKING MSX BOEKEN

MSX Basic voor kinderen, door H.C. de Heer,
uitgave STARK TEXEL. (In twee deeltjes).
Voor jonge kinderen is hierin een uitleg te
vinden van de MSX computer en het programmeren
in Basic. De Engelse termen worden in het
Nederlands vertaald en dat is wel het grootste
voordeel van dit boekje boven andere eenvoudige
handleidingen voor Basic. Aardige programma's
worden geleidelijk opgebouwd en besproken.
De prijs: circa f 24.75 per deeltje.

MSX-2 Toepassingshandboek, A.C.J. Groeneveld,
142 pagina's, uitgave Stark Texel. Prijs:
f 29.75. De bekende auteur van MSX boeken heeft
in dit deeltje een 16-tal handige programma'tjes
verzameld. O.a. treffen we bestandsprogramma's,
grafische programma's, geluids programma's en
schijf- en cassette utilities aan. Aardig om te
hebben.

Handboek MSX, door T.Sato e.a., 545 pag., uitg.
Kluwer, prijs f 79.50.
Dit is de Nederlandse vertaling van The Complete
MSX Programmers Guide, het MSX standaard werk.
Alles betreffende de MSX (1) is in dit
boek te vinden, tot en met de hooks en de
BIOS-entries. Voor de machinetaal programmeur
onmisbaar. Ook bevat het een uitgebreide
bespreking van de MSX-Basic. De Nederlandse
vertaling maakt dit werk beter toegankelijk.
Een heel goed boek, maar daar is de prijs ook
naar.

MSX ZAKBOEKJE 1

MSX2 Zakboekje, door Wessel Akkermans, uitg.
Stark Texel. 255 pag. Prijs f 27.75.
Dit boek vormt een prachtige aanvulling op
het voorgaande boek, maar is ook op zich
zelf uitstekend bruikbaar. Het bevat veel
gegevens, zowel voor Basic, als voor
machinetaal programmeurs. Voor het eerst
troffen wij een beschrijving van de indeling
van MSX DOS schijven aan. Ook staan er handige
utilities in. Het aanschaffen zeker waard.
Een heel goede inleiding tot het programmeren
in Assembler (speciaal met de ZEN Assembler)
troffen we aan in het boek: Starting Machine
Code on the MSX, door G.P. Ridley, uitg. KUMA,
prijs: f 39.50. In dit (Engelse) boek staat
een zeer duidelijke bespreking van de Z-80
instructies. Deze worden verklaard aan de hand
van goede voorbeeld programma's. Zonder meer
geschikt voor MSX-1 bezitters, die aangewezen
zijn op de (cassette georienteerde) ZEN
assembler. Samen met het volgende boek ook
heel goed bruikbaar op een MSX-2.

MSX(2) Basic en machinetaal, de afstand
overbrugd, door W. Duzijn, 240 pagina's, prijs
f 32.50. Dit boek maakt de Basic programmeur die
over wil stappen naar Assembler vertrouwd met het
programmeren in machine taal, uitgaande van de
bekende Basic instrukties. Assembler instukties
worden met behulp van Basic testprogramma's
verhelderd en konkreet gemaakt. Uitgaande van
de bekende kreten, kunnen gemakkelijk de juiste
BIOS adressen worden gevonden. Een zeer goed
boek.

MSX ZAKBOEKJE 2

Zakboekje MSX, door A. van Utteren, uitgave
Kluwer, 112 pag., prijs f 21.50.
In handzaam zakformaat bevat dit boekje een
overzicht van alle Basic, Disk-Basic en DOS
commando's, ook voor de MSX-2. Ook geeft het in
appendices overzichten van o.a. de CTRL-codes,
de systeemvariabelen en de foutmeldingen. Veel
nieuwigheden treft u in dit boekje niet aan. De
indeling van de diskettes wordt slechts globaal
genoemd. Maar om 'altijd bij je te hebben' is
het zeker een handige uitgave.

MSX-Handboek voor gevorderden, door A. Rensink,
uitgave Kluwer, 335 pag., prijs f 64.50.
Opgelet! Dit boek behandelt, maar dan wel zeer
uitvoerig, alleen de MSX-1. Ik moest even aan
het taalgebruik wennen. Er is sprake van een
overdreven vertaalzucht, die niet consequent
wordt volgehouden. Men spreekt over 'gleuven',
waarmede de 'slots' bedoeld worden, maar ook
over 'cartridges', 'diskettes' en 'joysticks',
om een paar voorbeelden te noemen. Over de
indeling van de diskettes ontbreken ook in dit
boek de finesses. Daarentegen staan er alle
'OS-ingangen' en 'RAM-haken' (='Hooks') in. Ook
de VDP en de PSG worden uitvoerig besproken.
Kortom: een vrij complete samenvatting voor de
gevorderde MSX-1 gebruiker.

BASIC computerspellen voor MSX-computers, door
M.Th.A.M. Vijftigschild, uitgave Kluwer, prijs
f 27.50. Dit boek bevat listings van bekende en
minder bekende computerspelletjes, zo'n kleine
twintig. Sommigen met eenvoudige 'graphics'.
Het intikken van dergelijke programma's vereist
veel tijd, maar men steekt er wel wat van op
ook. Na bestudering van dit boekje kan men zijn
fantasie gebruiken om nieuwe spellen samen te
stellen. Men heeft dan tenminste enig begrip van
het gebruik van muziek en graphics in de
programma's.

MSX Truuks en Tips, deel 8, door Marcel Kreeft,
uitgave Stark-Texel, 91 pag., prijs f 25.15.
Deze reeks bevat uitgaven op zeer verschillend
niveau. Dit deeltje is zeker niet de minste van
de reeks! Het bevat een uitgebreide serie
handige programma'tjes. O.a een 'Smooth scroll'
programma, waarmede men teksten vloeiend over
het scherm kan laten lopen. Er staat ook een
utility in, waarmede men tot 128 tekens op een
regel kan plaatsen. Een programma voor
Nederlandse foutmeldingen. 3-D Grafieken. En nog
zeer veel meer. Zeker de aanschafprijs meer dan
waard.Alle bovenstaande boeken werden besproken
door Pieter Vijlbrief, die met veel geduld alle
MSX-boeken tegen het licht houdt.
