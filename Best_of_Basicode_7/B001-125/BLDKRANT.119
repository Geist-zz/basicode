119, zon 10 jan '88

TIEN JAAR METEOSAT FOTO'S

In december werd herdacht dat het Meteosat
programma nu al tien jaar draait. Ter
gelegenheid van dat jubileum hield Mr. Philip
Goldsmith van ESA een interessant betoog dat
we hier laten volgen.

Het is nog maar tien jaar geleden dat we
voor het eerst de foto's te zien kregen
die Meteosat vanaf een hoogte van 36000
km naar de aarde zond.
Deze gebeurtenis was het hoogtepunt van
tien jaar Europese samenwerking en het
begin van een nieuw tijdperk op het
gebied van het aftasten van de aarde
op afstand.

ONTSTAAN VAN METEOSAT

Het idee voor Meteosat werd geboren tussen
1967 en 1968. Tot 1970 viel de studie van
een geostationair
meteorologisch satelliet systeem onder
de verantwoording van de Franse Nationale
Lucht en ruimtevaart instantie (CNES).
Frankrijk stelde toen voor om het totale
project van de geostationaire meteorologische
satellieten als 'een Europees' project te
benaderen. Dat om het hoofd te kunnen bieden
aan een ander concurrerend project, n.l.
die van de om de aarde cirkelende satellieten.
Pas in 1972 won het Europese idee -Meteosat-
en werd een Europees programma onder Franse
verantwoording.

SAMENSTELLING PROJECTTEAM

Eind 1972 was het totale projectteam in
Toulouse bijeen. Het team was als volgt
samengesteld: twee derde van de groep was
ESA (European Space Agency) personeel,
en eenderde CNES (French National Space
Agency) personeel.
De laatsten werden vanuit CNES gedetacheerd
en vielen onder de verantwoording van een
ESA projectmanager.
Deze afspraak, door de Verenigde staten van
Amerika goedgekeurd, leidde tot de eerste
lancering van een Europese satelliet in 1977.
Het succes van deze lancering en het
feit dat alle participanten hetzelfde doel
nastreefden n.l. het in de ruimte brengen
van een goed functionerende satelliet, gaf
de moed om verder te gaan.

De technische hulp kwam voor een kwart
van CNES, het overige deel werd opgevangen
door ESOC en ESTEC. Zoals bij alle ESA
satellieten gebruikelijk is, werd de
gehele ontwikkeling in Europese handen
gehouden. In dit geval werd het eerste
contract afgesloten met Aerospatiale.
Deze instelling zou later een heel
belangrijke rol gaan spelen bij de
ontwikkeling van de Ariane raket.

KOSTEN BEHEERSING

Een ander succes dat werd geboekt was het
binnen de gestelde normen houden van de
kosten, die door de participerende landen
waren aangegeven. Binnen de 115 MAU
was het mogelijk om:
1. twee satelliet modellen te bouwen
inclusief een hoogstaand optisch instrument
n.l. de scanning radiometer.
2. te voorzien in de basis apparatuur voor
het opvangen en verwerken van
satellietbeelden.

Nadat de beslissing omtrent het programma
was genomen:
het samensmelten van het waterverdampings
kanaal, en het genereren van de
meteorologische gegevens die van de
satelliet beelden afkomstig zijn.

Verder:
Het kunnen lanceren van het derde P2 model,
een overblijfsel van de pre-operationele
ontwikkeling van de Ariane 4 vlucht die
het komend voorjaar op stapel staat.

Deze schets ziet er nu zeer bescheiden uit
in verhouding tot de kosten van de nieuwe
programma's zoals Ariane 5, Columbus en
Hermes.

LANCERING EERSTE METEOSAT

Na een aantal vertragingen bij lanceringen
werd eindelijk op 23 november 1977
de Thor Delta (de eerste meteosat)
gelanceerd. Eerst moest echter worden
vastgesteld dat eerdere storingen niet
zoals werd verondersteld afkomstig waren
van een Russisch spionage schip, maar
van een lekkende versterker op een
Amerikaans schip. Ik wil U er aan herinneren
dat de lancering van de Meteosat de
eerste was na de mislukte lancering
van OTS-1 in september 1977. Hierna waren
zowel de NASA als de Agency niet bereid
ook maar een enkel risico te nemen.
Voor de eerste keer werd ESA - ESOC-
belast met het lanceren van een
satelliet in een geostationaire baan.
Na het aanbrengen van de beschermende laag
om de radiometer was de testperiode begonnen.
Op 9 december kwamen de eerste beelden
met gegevens binnen. Deze beelden waren zo
perfect dat er duizenden posters en kopieen
van werden gemaakt en over de hele wereld
werden verstuurd.

SOFTWARE PROBLEMEN EN STORINGEN

Twee jaar lang voldeed deze satelliet
aan de daarvoor gestelde eisen.
Er ontstonden echter problemen bij de
ontwikkeling van nieuwe operationele
processing software op een onbetrouwbare
computer. Maar de afloop daarvan was gunstig,
de Weerdiensten van Europa waren steeds
meer afhankelijk van deze nieuwe soort
van meteorologische dataverwerking.

Toen veranderde de situatie plotseling,
een niet te voorziene fout stoorde
de beeldontvangst. Een simpele smalle
weerstand bij de krachtcentrale veranderde
van waarde. Had men dit kunnen voorzien,
of had men dit kunnen voorkomen?
Experts hebben zich dit lange tijd
afgevraagd. Het antwoord luidt ...ja, als..
De Meteosat fout demonstreert de uitdaging
van apparatuur ontwikkeling, die betrouwbaar
genoeg is om operationeel geaccepteerd
te worden.

LANCERING TWEEDE SATELLIET

De volgende stap was de lancering van de
tweede satelliet. De lancering hiervan
vond plaats in juni 1981. De levensduur
van deze satelliet was gesteld op drie
jaar.
Kortom, zes en een half jaar later werkt
deze satelliet nog steeds. Ook de levensduur
van de radiometer was tweemaal langer
dan gepland, ondanks de 110.000
beelden die deze meter al had opgeleverd.

ONTSTAAN VAN EUMETSAT

Later, dankzij het behaalde succes,
besloten meer landen mee te doen aan
een Operationeel Meteosat Systeem.
Hierdoor ontstond EUMETSAT.
Europa is niet langer alleen verbonden
aan de EEC of ESA landen, maar in dit
speciale geval deden ook de ESA leden
Finland, Portugal en Turkije mee, en volgens
de laatste berichten zal ook Griekenland
mee gaan doen. Het ontstaan van Eumetsat,
die nu verantwoordelijk is voor de
operationele meteorologische satelliet
systemen, is grotendeels afhankelijk
van de betrouwbaarheid van de Meteosat
satelliet systemen die zijn ontwikkeld
onder de verantwoording van de Agency.
Ik ben ervan overtuigd dat Meteosat
een van de beste resultaten is
van een samenwerking tussen de Europese
landen en het Europese Space Agency (ESA).
Ook hebben we de geboorte meegemaakt
van EUMETSAT met z'n serie van drie
operationele satellieten, waarvan de
eerste in september 1988 zal worden
gelanceerd.

NIEUW AARDOBSERVATIE PLAN

Binnen de Agency is een nieuw plan
ontwikkeld voor de observatie van de aarde,
waardoor Europa op een lijn komt te
staan.
We hebben nu ERS-1, de eerste Europese
Remote Sensing Satelliet, die in
het voorjaar van 1990 in een polaire
baan zal worden gelanceerd en een
geschatte levensduur heeft van twee
tot drie jaar. De ERS-1 satelliet zal
de oceaan scannen zonder van het weer
afhankelijk te zijn. Hierbij wordt
gebruik gemaakt van microwave instrumenten.
Bovendien doet men ervaring op met
microwave beelden die van de aarde
zullen worden genomen. Er wordt gezegd
dat deze satelliet de beste is die ooit
is ontworpen. Er wordt van verwacht dat
deze satelliet een grote bijdrage zal
leveren aan het Wereld Klimaat Onderzoek
programma.

POLAR PLATFORM

Volgens het Eurpese Hof in Den Haag
hebben we nu toestemming voor een
plan op lange termijn voor wat betreft
de observatie van de aarde. Gebaseerd
op de voortzetting van het ERS-1 plan zal
er een tweede ERS model worden gebruikt
om het programma uit te voeren, zodat
men de komende vijf a zes jaar vooruit
kan. Dit zal leiden tot de eeuw van het
Polar Platform, dat een integraal onderdeel
is van het Columbus programma.
Het Polar Platform is bedoeld om het Europese
aard observatieplan te continueren en uit
te breiden in de eenentwintigste eeuw.
Bovendien zijn er plannen voor een
aardmissie afgestemd op verbeterde metingen
van de zwaartekracht van de aarde.
Samen met collegae van EUMETSAT zal
een tweede generatie Meteosat worden
ontwikkeld met versterkte metingen,
om hiermee tegemoet te komen aan de
wensen van de meteorologen van de
21ste eeuw.

BEELDEN VAN MILIEU NODIG

Al deze spannende zaken en belangrijke
ontwikkelingen zullen Europa's bijdrage
zijn aan de noodzaak om beelden te krijgen
van ons milieu. Al deze dingen zijn te
danken aan het succes van Meteosat.
We moeten doorgaan met bouwen naar
het voorbeeld van Meteosat en de nieuwe
krachten verwelkomen, evenals de expertise
en motivatie van de wetenschappers, technici,
administrateuren en de industrie van heel
Europa. Een belangrijk deel van het
samenwerkingsverband zal bij de Agency
zelf liggen.

Aldus Mr. PH. Goldsmith, directeur van ESA
Aard Oberservatie en het Microzwaartekracht
programma.
