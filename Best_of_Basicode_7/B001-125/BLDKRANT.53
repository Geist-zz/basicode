53, zon 07 dec '86

GEGEVENS UITZENDINGEN

De door Jos van Dijk genoemde sterregids 1987
is in de boekhandels te krijgen, maar ook bij
Stichting de Koepel, Nachtegaalstr. 82-bis,
3581 AN Utrecht.

Het maken van geluids- en grafische programma's
met het besproken programma voor PC's
komt van Paralax Zandpad 28, 3601 NA
Maarssen, tel: 03465-72740.

Lego Robotica, aan te schaffen voor scholen
f 1253,50 via Educaboek, postbus 48, 4100 AA
Culemborg tel: 03450-71911.

RUIMTEVAART

De Nederlandse vereniging voor Ruimtevaart
houdt op 9, 16 en 17 december lezingen over
ruimtevaart. De eerste gaat over 'ESA's
organisatie en het huidige programma'. Het
hoofd van de afd Systems & Engineering Ir.
H. Stoewer houdt deze voordracht in het
Engels. Plaats van handeling TH-Delft,
faculteit Lucht en Ruimtevaart, collegezaal
B om 13:30. Iedereen is daar welkom.

De tweede begint om 19:30 op 16 dec en
gaat over 'Nederland in de ruimte. Ir De Hoop
uit Delft spreekt daarover in het Amsterdamse
Planetarium aan de Gaasperplas (Zuidoost) De
toegangsprijs is f 5.- Het gaat om de
activiteiten van Nederlandse bedrijven en
instellingen en nationale ruimtevaart
programma's. Er zijn tal van dia's en foto's
beschikbaar.

Op 17 december zal gesproken worden over de
'Robotarm voor Hermes'. Dat gebeurt om 14:00
bij het produkten centrum TNO in Delft,
Curacaostr 2. Tevoren moet men zich melden
bij de NVR, evenals de Koepel gevestigd aan
Nachtegaalstr 82-bis in Utrecht. Tel 030-
311360. De lezingen duren drie uur en staan
onder auspicien van Fokker, Microcentrum,
NIVR en produktencentrum TNO. Genoemde
organisaties leveren ook de spekers.

RADIO SPOETNIKS

S5 en RS7 lijken ook de afgelopen periode met
lange schaduw perioden goed te hebben doorstaan.
Helaas zijn de batterijen in deze satellieten
vrijwel versleten. Vooral de batterij in RS5 is
nauwelijks in staat enige lading vast te houden.
Zodra de belasting voor deze batterij iets te
hoog wordt zakt de spanning onder de waarde
waarbij het mode A relais automatisch uitschakelt.
Er moet dan weer een kommandostation aan te pas
komen om het relais weer in te schakelen. In
die delen van de omlopen waarin de satellieten
in de schaduw van de aarde komen, schakelen zij
dan ook vaak uit, vooral RS5. RS7 verblijft
tussen 6 december en 3 januari kontinu in het
zonlicht. Voor RS5 is dit het geval tussen 10
december en 8 januari. Beide satellieten zullen
vanaf 10 december, als het maar enigszins
mogelijk is, kontinu in bedrijf zijn. Op
woensdagen zijn de satellieten, zoals gewoonlijk,
niet beschikbaar.

NIEUWE SOVJET KUNSTMANEN

Voor zover bekend zijn de frekwenties,
die door de nieuwe Russische amateur
satellieten RS9 en RS10 zullen worden gebruikt,
niet gewijzigd ten opzichte van de frekwenties
die begin 1985 gepubliceerd zijn. De informatie
die toen bekend was luidt als volgt.
RS9 heeft een lineair mode A relais station
aan boord met de uplink frekwenties tussen
145,860 en 145,900 MHz en de downlink
frekwenties tussen 29,360 en 29,400 MHz. Zijn
CW telemetrie bakenzender zendt op 29,402 MHz.
Ook moet er een ROBOT in RS9 komen die veel
lijkt op die in RS5 en RS7. De uplink van deze
automatische CW QSO-machine moet komen op
145,820 MHz en de downlink op 29,320 MHz. Er
is ook sprake geweest van een extra baken in
RS9 op 435,395 MHz maar het is waarschijnlijk
niet gelukt een machtiging te krijgen voor deze
bakenzender. Het telemetriesysteem in RS9 moet
veel lijken op dat van zijn voorgangers RS3 tot
en met RS8. RS10 heeft verscheidene relais
stations aan boord. Zijn mode A relais heeft de
uplink-frekwenties tussen 145,960 en 146,000 MHz
en de downlink-frekwenties tussen 29,460 en
29,500 MHz. Er komen twee bakenzenders bij de
downlinkband, de ene op 29,457 en de andere op
29,503 MHz. Deze bakens hebben een uitgangs
vermogen van 250 mW en 1 W. Het mode K relais
in RS10 heeft de uplink frekwenties tussen 21,260
en 21,300 MHz. De bijbehorende 10 m downlink
frekwenties en baken frekwenties zijn dezelfde
als van mode A. De 15 m uplink frekwenties van
het nieuwe mode T relais zijn dezelfde als die
van mode K. De downlink-frekwenties van mode T
liggen tussen 145,960 en 145,995 MHz. De twee
bakenzenders bij de mode T downlink zijn gepland
op 145,957 en 145,997 MHz. Mode K en mode T
kunnen tegelijkertijd in bedrijf zijn. Verder
moet er ook een ROBOT aan boord zijn van RS10
met de uplink op 21,140 MHz. Voor de downlink
maakt deze ROBOT gebruik van een van de twee
bakenzenders op 10 m. Het telemetriesysteem in
RS10 zal enigszins afwijken van het systeem in
RS9. Tenslotte moet RS10 twee berichten geheugens
bevatten, elk met een kapaciteit van 250 woorden.
Hierin kunnen berichten worden opgeslagen, die
later met telegrafie worden uitgezonden door een
van de bakenzenders. RS9 en RS10 zullen
waarschijnlijk worden gelanceerd vanaf de
lanceerbasis bij Plesetsk in het noorden van
Rusland. Zoals bekend moeten zij dan in een
cirkelvormige baan komen op een hoogte van zo'n
1000 km en met een baanhelling van 83 graden.
Het is nog niet duidelijk of de beide satellieten
tesamen worden gelanceerd met dezelfde raket.
Misschien wordt voorlopig slechts een van de
satellieten gelanceerd. Men rekent erop dat een
lancering kan plaatsvinden in januari of
februari 1987.

AMSAT-OSCAR 10

Ondanks alle problemen met de boordcomputer in
OSCAR 10 is het mode B relaisstation vrijgegeven
voor algemeen gebruik. Dit relais is nu meestal
in bedrijf met beperkt uitgangsvermogen, dat wil
zeggen met ongeveer 3 dB minder vermogen dan
normaal. Daarbij zijn alle bakenzenders
uitgeschakeld. Soms wordt omgeschakeld naar de
mode met groter uitgangsvermogen, waarbij het
General Beacon kan worden ingeschakeld zodat
enige telemetrie kan worden ontvangen. Het kost
de kommandostations grote moeite om steeds weer
enige kontrole over de satelliet te krijgen en
te houden. Er moeten steeds weer nieuwe,
aangepaste programma's worden geladen in de
beperkte stukjes van het computer geheugen die
nog bruikbaar zijn. De batterij laadstroom
regulator werkt weer vrij goed. De reserve
batterij is inmiddels in gebruik genomen en de
hoofd batterij is losgeschakeld. De gebruikers
van mode B worden dringend verzocht uitsluitend
lage uplink-vermogens toe te passen. Vanaf 28
november komt OSCAR 10 gedurende elke omloop
enige tijd in de schaduw van de aarde. Men wordt
daarom verzocht het mode B relais helemaal niet
te gebruiken tussen de mean anomaly phasen
200 en 240.

FUJI-OSCAR 12

Tussen 22 en 28 november is OSCAR 12 geheel
uitgeschakeld geweest in verband met het opladen
van de batterij. Omdat de satelliet nu elke
omloop vrij langdurig in de schaduw van de aarde
verblijft kan de belasting voor de batterij soms
te hoog oplopen. Vooral mode JD veroorzaakt zo'n
hoge belasting dat deze mode nu niet veel langer
dan 6 tot 7 omlopen achtereen in bedrijf kan
blijven. Het omschakelen van de modes wordt nu
nog direkt uitgevoerd door de kommandostations
in Japan. Later kan dat automatisch gebeuren
onder kontrole van de boordcomputer. Uit
rapporten blijkt dat de sterke signalen van de
mode JD zender op 435,913 MHz zeer goed te
ontvangen zijn en, met geschikte apparatuur,
gemakkelijk te dekoderen. In verband met de
uit te voeren experimenten en het laden van
extra programmatuur in de boordcomputer is het
niet duidelijk welk gebruiksschema in de
komende weken zal worden toegepast.

MEER SHARP NIEUWS

De Sharp gebruikers groep is een van de snelst
groeiende gg's binnen de HCC. Geen wonder met de
verkoop van vele MZ-700 & 800 typen. Per maand
krijgt men er ongeveer 1000 nieuwe leden bij.
De Sharp mz.gg heeft voor haar leden software
en hardware tegen kostprijs te koop.
Software gemaakt door leden van de groep worden
gebundeld tot 20 programma's op een cassette.
Er zijn standaard cassettes voor alle typen
Sharp computers. Doordat de Sharp computer
opwaarts compatible is, kan de mz 800 computer
ook de software cassettes van de mz 700, 80k en
80b gebruiken. De prijs van zo'n standaard
cassette bedraagt f 25. Ook zijn er
professionele software cassettes te koop, met
bv teksverwerking, spreadsheet, fortran, pascal,
compilers, boekhoudpakket, fakturering, voorraad
administratie, leden administratie, printer
basic enz. Vanaf f 10 tot f 50. De levering
kan geschieden tijdens bijeenkomsten (voor
zover de voorraad strekt) maar kan ook per
post besteld worden. Voor verzendkosten wordt
f 5 berekend. Voor bestellingen per post:
Jan Bancken Lis 14, 1273 CD Huizen, tel
02152-58795. Zie ook agenda.

De Sharp mz.gg heeft ook een eigen clubblad
de Argonaut waar de beginner zowel als de
gevorderde zijn informatie uit kan halen.
Voor de beginners staat een basic cursus
voor de Sharp computers in de Argonaut. De
Sharp mz.gg heeft sinds kort ook een eigen
Fido node in Almere. Tel: 03240-38866.
Sysop is Henk Slegh.
