52, zon 30 nov '86

ONTVANGST & KWALITEIT

De proeven die we met de middengolfzenders
hebben gedaan, afgelopen woensdag en zondag,
zijn goed verlopen. In die zin dat we toch
tevreden zijn over het gedrag van de zenders
op 747 kHz en 1008 kHz. Keihard moduleren
geeft inderdaad het maximum rendement van de
zender. Tenminste een zorg minder. Hoewel
Zweden en Berlijn niet klagen, wel een
opmerkingen uit Denemarken van Frans Liisberg:
'I tried yesterday (5 nov) on 747 kHz.
Unfortunately recieving conditions were very
bad, with heavy co-channel disturbances from
Sofia I believe. Very deep and quick fading,
so the results were even poorer than those
from last Sunday, where I by certain tricks
got the meaning of your Krant.' Nog een geluk
dat we in het binnenland de Jumbo 747-zender
nooit nodig hebben: Radio 1 zit dan gekoppeld
met FM-mono (regionaal) en FM-stereo (Radio 2).

BELGIE TWIJFELACHTIG

Dirk Dhoore meldt uit St.Amandsberg (Gent)
slechte ontvangst en niets in te lezen. In
Eppegem daarentegen heeft Bruno van Hemelrijk
zelden problemen. Behalve van de TV. Die
stoort, als hij tegelijk aan staat, met een
ratel of bromtoon. Uit de buurt blijven dus
of hem even uitzetten. R. Overakker uit Den
Haag, verontschuldigd zich voor het feit hij
pas reageert als het misgaat. 'Het verbaast
me zo omdat bij vorige uitzendingen ik
zelfs geen last had van onweer. Op 2 nov
schommelde de naald van de cassette recorder
vreemd.' Dat klopte, want veel luisteraars
waren toen het slachtoffer van de Optimod.
Uit Hengelo meldt E de Jonge geen verschil
zonder of met Optimod: altijd rot! En fading.
'Ik heb geen problemen op mijn flat' zegt
N Rosema (Arnhem). Vrij uitzicht op het
Westen. Wel opletten met storing van dimmers,
lichtschakelaars, CV-thermostaat, koelkast
enzo. 'Centrale antenne in Terneuzen is zeer
goed. Foutloze programma's', aldus J.Vermaire.
'Uitstekend die ontvangst op 747, 891, 1008 en
1251 kHz' schrijft R de Leeuw. Hij gebruikt
Dragon-computer en verschillende cassette
decks. Een ervan maakt er een puinhoop van,
twee andere decks zijn prima. Motto: probeer
eens een andere cassette recorder. Maar waar
ontvang je al die zenders zo goed? In:
Buchten. Wisten we nou maar waar dat lag!

STERK SIGNAAL

'Een sterk signaal,' vindt C Uiterwijk Winkel
in Brunssum. Hij of zij gebruikt Hulsberg als
bron. In Delft is de ontvangst 'zeer goed',
aldus H Bon en geeft nooit problemen, behalve
op de bewuste 2 november. De kopieen, gemaakt
in een dubbel cassette deck waar echter ook
feilloos. Kopieeren naar een hoger volume
brengt vaak uitkomst, zelfs met Optimod blijkt.
Tot slot twee leuke reacties van luisteraars:
I'm listening on 1008 kHz each sunday. I'm using
an Amstrad and try every program transmitted
by Hobbyscoop. I'm an old DX-er, have often
listened to Radio Netherlands, mostly Happy
Station and have QSL cards from all over the
world. Erwin Kluge, Ballerup Denmark. J Goddijn,
Drachten: 'Mijn ontvangst rapport is als volgt:
de ontvanger van Yaesu FRG-7 met dipool langdraad
antenne. Ontvangst 5-9 +20 dB, dus uitstekend!
Als trouwe luisteraar naar de programma's zeg ik:
houden zo, de ontvangstkwaliteit en het tijdstip
van uitzenden!'

HANDBOEKEN VAN WEKA

Uitgeverij WEKA brengt een aantal handboeken
op de markt betreffende computers en
electronica. Eigenlijk zijn het geen boeken,
maar fraaie, geheel geplastificeerde
ordners, voorzien van plastic tussenbladen voor
elk hoofdstuk. Het drukwerk ziet er verzorgd
uit, de boeken zijn waar nodig voorzien van erg
fraaie illustraties, schema's en print-layouts
op transparant. Edwin Kune', deskundige met name
op het gebied van de C-64, bespreekt op ons
verzoek vier van die uitgaven. Woensdag
publiceerden we de twee eerste. De andere
boeken volgen nu.

VAN BASIC TOT MACHINETAAL

De ondertitel van dit deel luidt: Opbouwwerk
Commodore 64 gebruikers, met Basic, Machinetaal,
Graphics, geluid en alle hulptalen. In het
voorwoord geven de schrijvers al aan dat er
erg veel boeken voor de Commodore 64 op de
markt zijn. De schrijvers zeggen vervolgens:
'Vreemd genoeg was dat juist een van de redenen
om 'van basic naar machinetaal' te schrijven.
Want er zijn zoveel boeken en bladen dat de
geinteresseerde hobbyist door de bomen het bos
niet meer ziet.' Nu zit daar wel iets in, maar
aan de andere kant moet een dergelijk handboek
dus wel van heel goede huize komen om op te
kunnen boksen tegen al die bestaande boeken.
De inhoud van deze band: Trefwoorden register,
Computers en samenleving, De opbouw, De
besturing, CB-64, De uitbreidingen, BASIC,
Andere talen, Machinetaal, Graphics, Sound
Interface device, Programmeerkunde, Nuttige
adressen, Produkt informatie.

WEINIG EXTRA INFORMATIE

De hoofdstukken 1 tot en met 4 bevatten weinig
informatie die niet ook uit het handboek dat
bij de computer wordt verstrekt te halen is.
Hoofdstuk 5 geeft nuttige informatie over het
besturingssysteem van de 64, de Kernal en de
Basic-interpreter. Netjes en overzichtelijk,
weinig nieuws onder de zon. Hoofdstuk 6 gaat
nu alleen  nog over de cassetterecorder. Zeer
compleet, maar wie werkt er nog mee? Enquetes
laten allemaal zien dat de meerderheid van de
64-bezitters al lang op een diskdrive is
overgeschakeld. Het hoofdstuk over BASIC is het
dikste hoofdstuk. De opzet is om stap voor stap
alle Basic-funkties na te lopen en aan de hand
van voorbeelden duidelijk te maken. Dit ziet er
erg goed en zeer verzorgd uit. De listings, de
achilleshiel van dit soort publicaties, zijn met
een matrixprinter afgedrukt, wat er op wijst dat
er waarschijnlijk geen fouten in zitten. De
meeste fouten in listings ontstaan tijdens het
zetten van de tekst, en dat is op deze wijze
bijna uitgeloten.

SIMONS BASIC

In het hoofdstuk over andere talen is tot nu toe
alleen Simons basic opgenomen. heel erg handig
lijkt het hoofdstuk 'Fouten in de handleiding'.
De band heet van Basic tot Machinetaal, maar
dit hoofdstuk ziet er mager uit. In het
voorwoord bij dit hoofdstuk staat dat er een
Assembler is bijgevoegd, maar die ontbrak in
dit exemplaar. Waarmee het hele hoofdstuk in
feite theorie is geworden. Jammer. De
hoofdstukken over grafiek en geluid lijken nog
wat mager, moet misschien van de uitbreidingen
komen. Op zich zag de inhoud er weer zeer
verzorgd uit en met voldoende listings om de
tekst te verduidelijken. Hoofdstuk 12,
Programmeerkunde, leek me zeer belangwekkend,
maar was nog leeg helaas. De overige
hoofdstukken waren of leeg of nog maar heel
gedeeltelijk gevuld. Conclusie: Voor wie net
een C-64 heeft gekocht en er serieus mee aan
de gang wil is dit een zeer nuttig boek. Het
geeft de mogelijkheid om een heleboel aan de
weet te komen. Voor wie al langer een 64 heeft
en al een paar boeken heeft aangeschaft is dit
geen interessant aanbod, want er staat wat
weinig in deze uitgave dat niet ook in een
andere boeken te vinden is, hoewel ik geen boek
ken dat zo compleet is. Maar dat mag dan ook wel
voor f 110. Aanvullingen kosten f 50,50 per stuk.

HET ZWAARDERE WERK OP DE C-64

Deze band gaat over programma's. Alfabetisch
gerangschikt worden vele ingewikkelde spellen
besproken. De uitleg is zeer duidelijk en
overzichtelijk, met fraaie tekeningen en foto's
in kleur! Van belang is natuurlijk welke spellen
besproken worden, hier een lijst: Airline,
Archon, Beach-Head, Billiards, Booga-Boo,
Boulderdash II, Bruce lee, Castle Wolfenstein,
Crusch, crumble & Chomp, Deadline, Dino eggs,
Drelbs, Drol, Dropzone, Elite, Flight simulator,
Ghostbusters, Great american cross, Country road
race, Heathrow, Jumpman, Kalah, Kennedy Approach,
Koalapad Learning, Bridge, Legionnaire Lode
runner, Miner 2049er, M.u.L.E, Murder by the
dozen, Nato commander, On-Court Tennis,
One-on-one, Pineball construction set, Pooyan,
Psytron Quest for tyres, Raid bungeling Bay,
Raid over Moscow, Slapshot, Spare change, Spy
VS Spy, Strippoker, Summer games, Summer games
II, Supersketsch, Tales arab night, Temple of
apshai, Toys bizarre, Trains Ultima III,
Voice master, Wall street, Waterline Way o/t
exploding fist, Witness, Wizard, Zaxxon.

MEKKA VAN FEITEN

Voor wie van spellen houdt die in deze band
worden besproken een waar Mekka van feiten
en informatie. Het boek geeft de informatie
(in het nederlands) die we vaak missen in de
handleidingen, als we die al hebben. En daar
komt het zwakke punt om de hoek, is dit boek
niet een beetje een aanmoediging tot het
illegaal copieren van spellen? Op de keper
beschouwd niet, er worden geen gebruiks
aanwijzingen gegeven. Men heeft het slechts
over aanvullingen daarop, gegevens over hoe
het spel goed te spelen. Maar ik kan mij niet
aan de indruk onttrekken dat een spel altijd
wel een beetje te spelen is, ook zonder
gebruiks aanwijzing. En met de tips uit dit
boek kun je ze nog goed spelen ook. Maar enfin,
dat is een zaak van WEKA. Voor de spelfanaat
een onmisbaar handboek, mits de spellen die er
in staan de belangstelling hebben. Ook hier
gaat weer op dat de aanvullingen zullen bepalen
of het boek echt goed wordt of blijft steken.

GRATIS OVERZICHT ONTVANGERS

Wie onderstaande bon op een briefkaart plakt
kan rekenen op een GRATIS overzicht van
ontvangers niet alleen, maar ook een complete
gids wat betreft de hobby van het korte golf
luisteren. Hij ontvangt namelijk de Receiver
Shopping List van Radio Nederland Wereldomroep,
samengesteld door Jonathan Marks, in het Engels.
Afgezien van de vele testen van kleine tot en
met grote en superieure ontvangers (de door
ons vandaag getest exemplaren zijn er ook bij)
staat er vloedgolf van adressen in van
fabrikanten en luisterclubs, naast een aantal
algemene begrippen over de kortegolf. Een
compleet overzicht, beter dan een consumenten
bond hem zou maken. Daarvoor: het volgende
adres printen, uitknippen en op en briefkaart
opsturen. Vergeet uw eigen adres niet.

--------------------------

 Aan NOS-RADIO, Hobbyscoop
 Aanvraag: Shopping-list
 Postbus 1200
 1200 BE Hilversum

--------------------------
