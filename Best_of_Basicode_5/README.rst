######################
THE BEST OF BASICODE 5
######################

1. Een CD van Hobbyscoop — Waarom?
==================================

Voor de allereerste keer komt een NOS-radioprogramma met een CD en dan nog wel
met een hele bijzondere. Op deze CD staan 60 computerprogramma’s met een totale
omvang van 750.000 tekens ofwel 750 Kbyte. Er staan ook nog twee gewone stereo-
muziekjes op: de begin- en eindtune van Hobbyscoop, respectievelijk track 01 en 32.

De produktie van de Hobbyscoop-CD werd noodzakelijk omdat luisteraars de laatste
jaren zoveel computer-programma’s inzonden, dat die niet meer op een verzamel-
bandje pasten. Bovendien is het mogelijk om op de compact dìsc (verlies- en storingvrij)
allerlei moeilijke signalen vast te leggen en dat *volkomen gescheiden* voor het linker- en
rechter kanaal.

*Wie nu nietsvermoedend deze CD gaat afspelen zal na de Hobbyscoop-tune tot de
conclusie komen dat (bij track 02) onze presentatrice dwars door haar eigen teksten
heen spreekt. In werkelijkheid staat er op het linker- en rechterspoor een compleet
andere tekst, die dus afzonderlijk moet worden afgeluisterd!*

Na de tekst wordt het nog erger: dan volgt het befaamde – keiharde – NOS-
cirkelzaaggeluid, zo gevreesd op de radio. Dat is eigenlijk ook niet om naar te luisteren,
maar om toe te voeren aan uw huiscomputer. Elke huiscomputer slikt het 'geraas'
omdat het hier gaat om het 'Esperanto’ van Hobbyscoop: de NOS-Basicode taal.

Het is wel nodig dat uw computer (of het nu een PC betreft, een Spectrum, Commodore,
MSX of welk merk dan ook) een ’vertaalprogramma' heeft waarmee hij de universele
taal van Hobbyscoop kan verstaan. Zulke vertaalprogramma's zijn op de Firato of
Hobby Computer Clubdagen te krijgen of tegen kostprijs te bestellen bij NOS-Radio
Hobbyscoop, postbus 1200, 1200 BE  Hilversum.

Liefst hadden we een zogeheten CD-ROM (Read Only Memory) gemaakt. Op zo'n CD
hadden alle computerprogramma's geplaatst kunnen worden die Hobbyscoop ooit
uitgezonden heeft. En dan was dat plaatje nog maar voor een fractie bespeeld geweest.
Maar bijna niemand heeft nog zo'n apparaat en dus zouden we ons doel – de software
die wij van onze luisteraars kado krijgen op zo groot mogelijke schaal verspreiden –
voorbij zijn geschoten. Joop Niggebrugge van CBS kwam echter met het gouden idee
om een dubbel-mono CD te maken, waarop dan tenminste tweemaal zo'n 70 minuten
zou kunnen worden geschreven, meer dan op welke cassette ooit verantwoord zou
kunnen worden ondergebracht!

> Wat u moet doen met deze CD
-----------------------------

Huiscomputer-bezitters zal het wel duidelijk zijn wat ze met deze CD kunnen doen. Aan
de hand van de beschrijving van de computer-programmatuur zet men (met CD-speler
in pauzestand) op een track klaar. Men verbindt de computer rechtstreeks met de CD-
speler en kiest dan (afhankelijk van het programma dat men wenst) het linker óf
rechterkanaal. Men moet de kanalen dus beslist afzonderlijk afspelen.

Dat geldt natuurlijk alleen voor de computers die een cassette-aansluiting hebben.
Sommige computers hebben die niet, zoals de Commodore C-64 of een Sharp MZ-700.
In dat geval is het noodzakelijk om van de track en het programma dat u wenst, eerst
een cassette-opname te maken. Verbind ook dan de cassetterecorder met maar één
kanaal van de CD-speler.

Veel succes met deze semi-CD-ROM en de software die erop staat. Mochten er vragen
zijn, Hobbyscoop heeft een telefonisch spreekuur in Hilversum 035-773015 (alleen op
maandag van 10-12 uur) en een complete databank waar de meest recente
computerprogramma's, aanvullingen en programma-gegevens in staan. Bel dan (met
uw computer en een modem – elke snelheid tot 2400 baud) 035-45395 (dag en nacht).

Alle programma's die erop staan zijn al eens eerder door de ether (geheel gratis)
uitgezonden. Als u regelmatig onze uitzendingen opneemt, krijgt u vanzelf een enorme
verzameling, nuttige programma's.


2. Een opmerkelijk jubileum: 20 jaar Hobbyscoop
===============================================

In niets lijkt het NOS-radioprogramma Hobbyscoop nu meer op de uitzendingen van
weleer. Toen in '68 het programma 'Scan' van start ging, was dat vooral een programma
dat 'DX-ers' probeerde te interesseren voor het luisteren naar verre stations op de
kortegolf. DX is een afkorting die komt van het Engelse distance: afstand.

Ook nu wordt nog wel aandacht besteed aan het ontvangen van verre en vreemde
radiostations. Meestal gebeurt dat in samenwerking met Media Network, het Engelse
programma van Radio Nederland Wereldomroep. Maar het is een zeldzame
gebeurtenis geworden. Hobbyscoop heeft zich na de 'Scan' tijd langzamerhand
ontwikkeld naar een 'Mediaprogramma' waarin alle nieuwe technieken worden
aangekondigd, besproken en getest.

Omdat de redaktie werkt op een beperkt en technich terrein – dat gelukkig heel veel
mensen interesseert tegenwoordig – zijn er al heel wat primeurs bij Hobbyscoop geboren:

- De Stereotest waarbij je thuis de kwaliteit van tuner, versterker en luidsprekers kon
  beoordelen,
- De allereerste CD-speler werd bij Hobbyscoop (in Berlijn) ten doop gehouden,
- Er klonken al regelmatig CD's door de ether bij Hobbyscoop terwijl anderen nog geen
  apparatuur of benul hadden van de nieuwe techniek,
- De Digital Audio Tape-recorder (DAT) wordt regelmatig bij Hobbyscoop gebruikt, al
  mag hij in Nederland nog niet verkocht worden.

Eén zo'n primeur – tien jaar geleden – was het bijwijze van proef per radio doorzenden
van een computerprogramma. Toen dat in 1978 gebeurde kon vrijwel niemand
vermoeden dat zulk 'geknars en geratel' een vast onderdeel van het NOS-programma
zou worden. Vanaf 1979 werd er al met enige regelmaat computergeknars
uitgezonden, voor elk merk afzonderlijk. In de tachtiger-jaren werd NOS-
Basicode (geschikt voor álle computers) door Hobbyscoop tot een begrip gemaakt.
Tegenwoordig heeft het programma zelfs een speciale uitzending op de
maandagavond die geheel gewijd is aan computerinformatie en computer-software.
Helaas is daar alleen een middengolfzender voor beschikbaar (Radio 5, 1008 KHz)
waarbij de programmatuur vooral in uithoeken van Nederland nogal eens verminkt
overkomt. Het is een hartewens van Hobbyscoop op de computer-programmatuur op
FM (mono) te mogen uitzenden.

Het andere bestuursprogramma, op de woensdagavond, staat meer in het teken van
audio, video, CD's, lucht- en ruimtevaart en communicatie en is daarom ook in stereo,
maar daarin mag (op het FM-net van Radio 2) niet te lang 'gerateld' worden. Wel
lanceert Hobbyscoop daar iedere week de Beeldkrant, ook Basicode maar als een
'krant' waarbij in drie minuten tijd zo'n vijf velletjes A-4 aan tekst wordt overgebracht.
Deze 'telex', met een 24-voudige snelheid, is een andere wereldprimeur: geen
Tele(visie)Tekst, maar Radiotekst!

Met deze CD hoopt het NOS-programma weer een technisch mijlpaaltje bereikt te
hebben. En tevens hopen we de ontwikkelingen op de voet te mogen blijven volgen: ook
de kómende twintig jaar.

**HANS G. JANSSEN – EINDREDAKTIE**


3. Inhoud van de semi-ROM CD
============================

+---------+--------------------------------+---------+-+----------+--------------------------------+---------+
| *Links* |                                | *Kbyte* | | *Rechts* |                                | *Kbyte* |
+=========+================================+=========+=+==========+================================+=========+
|     01  | **Genetica dl.1**              |    20.1 | |      01  | **Beroepswensen**              |    20.1 |
|         |                                |         | |          |                                |         |
|         | toelichting op het genetica-   |         | |          | biedt leerlingen vanaf 14 jaar |         |
|         | programma dat volgt.           |         | |          | beroepskeuze mogelijkheden.    |         |
|         |                                |         | |          |                                |         |
|         | (K.G.L. Löhlefink/P. van Tend) |         | |          | (C. Wielemaker – Hilversum)    |         |
|         |                                |         | |          |                                |         |
+---------+--------------------------------+---------+-+----------+--------------------------------+---------+
|     02  | **Genetica dl.2**              |    15.7 | |      02  | **Satellietontvangst dl.1**    |    15.7 |
|         |                                |         | |          |                                |         |
|         | geeft inzicht in de opbouw     |         | |          | legt technische termen van     |         |
|         | van DNA-moleculen.             |         | |          | volgend programma uit.         |         |
|         |                                |         | |          |                                |         |
|         | (K.G.L. Löhlefink/P. van Tend) |         | |          | (F.J.W. van Let – Soest)       |         |
|         |                                |         | |          |                                |         |
+---------+--------------------------------+---------+-+----------+--------------------------------+---------+
|     03  | **Weerrapporten**              |    17.8 | |      03  | **Satellietontvangst dl.2**    |    18.5 |
|         |                                |         | |          |                                |         |
|         | geeft uitleg van de Teletekst- |         | |          | berekent ontvangst-resultaten  |         |
|         | pagina's over het weer.        |         | |          | van radio- of TV-satellieten.  |         |
|         |                                |         | |          |                                |         |
|         | (Hans Smeets – Uden)           |         | |          | (F.J.W. van Let – Soest)       |         |
|         |                                |         | |          |                                |         |
+---------+--------------------------------+---------+-+----------+--------------------------------+---------+
|     04  | **I.P.O.-Test**                |    12.5 | |      04  | **Investeringsselectie**       |    12.7 |
|         |                                |         | |          |                                |         |
|         | helpt bij de keuze van een     |         | |          | is een hulpmiddel bij het      |         |
|         | produkt uit een hele reeks.    |         | |          | doen van investeringen.        |         |
|         |                                |         | |          |                                |         |
|         | (Maarten Leeuwis – Ermelo)     |         | |          | (Hans Timmers – Zoetermeer)    |         |
|         |                                |         | |          |                                |         |
+---------+--------------------------------+---------+-+----------+--------------------------------+---------+
|     05  | **Hoofdrekenen**               |    14.8 | |      05  | **Bingo '75'**                 |    15.0 |
|         |                                |         | |          |                                |         |
|         | is een educatief programma     |         | |          | simuleert het zogenoemde       |         |
|         | voor de basisschool.           |         | |          | Amerikaanse Bingospel.         |         |
|         |                                |         | |          |                                |         |
|         | (Leo Janssen – Helden)         |         | |          | (Frans Verberkt – Nijmegen)    |         |
|         |                                |         | |          |                                |         |
+---------+--------------------------------+---------+-+----------+--------------------------------+---------+
|     06  | **Gezondheid**                 |    24.5 | |      06  | **Hout en toepassingen**       |    24.4 |
|         |                                |         | |          |                                |         |
|         | helpt bij het leiden van       |         | |          | geeft een beschrijving van     |         |
|         | van een gezond leven.          |         | |          | houtsoorten en hun             |         |
|         |                                |         | |          | toepassingen.                  |         |
|         |                                |         | |          |                                |         |
|         |                                |         | |          |                                |         |
|         | (R. Kruger – Graauw Zl)        |         | |          | (J. v.d. Pruik – Leimuiden)    |         |
+---------+--------------------------------+---------+-+----------+--------------------------------+---------+
|     07  | **Volume dl.1**                |    16.5 | |      07  | **Simulantjes**                |    16.2 |
|         |                                |         | |          |                                |         |
|         | geeft kinderen inzicht         |         | |          | zijn wezentjes die intelligent |         |
|         | in wat "volume" eigenlijk is.  |         | |          | of willekeurig gedrag          |         |
|         |                                |         | |          | vertonen.                      |         |
|         |                                |         | |          |                                |         |
|         |                                |         | |          |                                |         |
|         | (J. Wieles – Gorinchem)        |         | |          | (E.A. v.d. Leeden – Leerdam)   |         |
+---------+--------------------------------+---------+-+----------+--------------------------------+---------+
|     08  | **Volume dl.2**                |     8.2 | |      08  | **Poster grafica**             |     8.1 |
|         |                                |         | |          |                                |         |
|         | bevat de uitwerking van de     |         | |          | maakt het mogelijk grote       |         |
|         | opgaven uit deel 1.            |         | |          | letters op de printer af te    |         |
|         |                                |         | |          | drukken.                       |         |
|         |                                |         | |          |                                |         |
|         |                                |         | |          |                                |         |
|         | (J. Wieles – Gorinchem)        |         | |          | (Jos Leppens – Neerpelt – B)   |         |
+---------+--------------------------------+---------+-+----------+--------------------------------+---------+
